<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Croatian Bible Version</title>
         </titleStmt>
         <editionStmt>
            <edition>TEI digitalno izdanje, XML prema HTML-u HBK (http://www.hbk.hr/biblija).</edition>
         </editionStmt>
         <publicationStmt>
            <p>
            Odsjek za klasičnu filologiju
            Filozofski fakultet Sveučilišta u Zagrebu
            Ivana Lučića 3
            HR-10000 Zagreb
            Hrvatska / Croatia
        </p>
         </publicationStmt>
         <sourceDesc>
            <bibl>
            BIBLIJA Prijevod KS Stari i Novi Zavjet
            Zagreb 1988.
        </bibl>
         </sourceDesc>
      </fileDesc>
      <revisionDesc>
         <change>
            <name>Neven Jovanović</name>
            <date>2014-07-22</date>
                        Početak rada
                    </change>
      </revisionDesc>
   </teiHeader>
   <text>
      <body>
         <div n="40" ana="Mt" type="book">
            <div n="1" type="chapter">
               <ab n="1"> (1.1) Rodoslovlje Isusa Krista, sina Davidova, sina Abrahamova. </ab>
               <ab n="2"> (2) Abrahamu se rodi Izak. Izaku se rodi Jakov. Jakovu se rodi Juda i
                njegova braća. </ab>
               <ab n="3"> (3) Judi Tamara rodi Peresa i Zeraha. Peresu se rodi Hesron. Hesronu
                se rodi Ram. </ab>
               <ab n="4"> (4) Ramu se rodi Aminadab. Aminadabu se rodi Nahšon. Nahšonu se rodi
                Salma. </ab>
               <ab n="5"> (5) Salmi Rahaba rodi Boaza. Boazu Ruta rodi Obeda. Obedu se rodi
                Jišaj. </ab>
               <ab n="6"> (6) Jišaju se rodi David kralj. Davidu bivša žena Urijina rodi
                Salomona. </ab>
               <ab n="7"> (7) Salomonu se rodi Roboam. Roboamu se rodi Abija. Abiji se rodi
                Asa. </ab>
               <ab n="8"> (8) Asi se rodi Jozafat. Jozafatu se rodi Joram. Joramu se rodi
                Ahazja. </ab>
               <ab n="9"> (9) Ahazji se rodi Jotam. Jotamu se rodi Ahaz. Ahazu se rodi Ezekija. </ab>
               <ab n="10"> (10) Ezekiji se rodi Manaše. Manašeu se rodi Amon. Amonu se rodi
                Jošija. </ab>
               <ab n="11"> (11) Jošiji se rodi Jehonija i njegova braća u vrijeme progonstva u
                Babilon. </ab>
               <ab n="12"> (12) Poslije progonstva u Babilon Jehoniji se rodi Šealtiel.
                Šealtielu se rodi Zerubabel. </ab>
               <ab n="13"> (13) Zerubabelu se rodi Abiud. Abiudu se rodi Elijakim. Elijakimu se
                rodi Azor. </ab>
               <ab n="14"> (14) Azoru se rodi Sadok. Sadoku se rodi Akim. Akimu se rodi Elijud. </ab>
               <ab n="15"> (15) Elijudu se rodi Eleazar. Eleazaru se rodi Matan. Matanu se rodi
                Jakov. </ab>
               <ab n="16"> (16) Jakovu se rodi Josip, muž Marije, od koje se rodio Isus koji se
                zove Krist. </ab>
               <ab n="17"> (17) U svemu dakle: od Abrahama do Davida četrnaest naraštaja; od
                Davida do progonstva u Babilon četrnaest naraštaja; poslije progonstva u Babilon do
                Krista četrnaest naraštaja. </ab>
               <ab n="18"> (18) A rođenje Isusa Krista zbilo se ovako. Njegova majka Marija,
                zaručena s Josipom, prije nego se sastadoše, nađe se trudna po Duhu Svetom. </ab>
               <ab n="19"> (19) A Josip, muž njezin, pravedan, ne htjede je izvrgnuti sramoti,
                nego naumi da je potajice napusti. </ab>
               <ab n="20"> (20) Dok je on to snovao, gle, anđeo mu se Gospodnji ukaza u snu i
                reče: "Josipe, sine Davidov, ne boj se uzeti k sebi Mariju, ženu svoju. Što je u
                njoj začeto, doista je od Duha Svetoga. </ab>
               <ab n="21"> (21) Rodit će sina, a ti ćeš mu nadjenuti ime Isus jer će on spasiti
                narod svoj od grijeha njegovih." </ab>
               <ab n="22"> (22) Sve se to dogodilo da se ispuni što Gospodin reče po proroku: </ab>
               <ab n="23"> (23) Evo, Djevica će začeti i roditi sina i nadjenut će mu se ime
                Emanuel - što znači: S nama Bog! </ab>
               <ab n="24"> (24) Kad se Josip probudi oda sna, učini kako mu naredi anđeo
                Gospodnji: uze k sebi svoju ženu. </ab>
               <ab n="25"> (25) I ne upozna je dok ne rodi sina. I nadjenu mu ime Isus. </ab>
            </div>
            <div n="2" type="chapter">
               <ab n="1"> (2.1) Kad se Isus rodio u Betlehemu judejskome u dane Heroda kralja,
                gle, mudraci se s Istoka pojaviše u Jeruzalemu </ab>
               <ab n="2"> (2) raspitujući se: "Gdje je taj novorođeni kralj židovski? Vidjesmo
                gdje izlazi zvijezda njegova pa mu se dođosmo pokloniti." </ab>
               <ab n="3"> (3) Kada to doču kralj Herod, uznemiri se on i sav Jeruzalem s njime. </ab>
               <ab n="4"> (4) Sazva sve glavare svećeničke i pismoznance narodne pa ih
                ispitivaše gdje se Krist ima roditi. </ab>
               <ab n="5"> (5) Oni mu odgovoriše: "U Betlehemu judejskome jer ovako piše prorok: </ab>
               <ab n="6"> (6) A ti, Betleheme, zemljo Judina! Nipošto nisi najmanji među
                kneževstvima Judinim jer iz tebe će izaći vladalac koji će pasti narod moj -
                Izraela! </ab>
               <ab n="7"> (7) Tada Herod potajno dozva mudrace i razazna od njih vrijeme kad se
                pojavila zvijezda. </ab>
               <ab n="8"> (8) Zatim ih posla u Betlehem: "Pođite, reče, i pomno se raspitajte
                za dijete. Kad ga nađete, javite mi da i ja pođem te mu se poklonim." </ab>
               <ab n="9"> (9) Oni saslušavši kralja, pođoše. I gle, zvijezda kojoj vidješe
                izlazak iđaše pred njima sve dok ne stiže i zaustavi se povrh mjesta gdje bijaše
                dijete. </ab>
               <ab n="10"> (10) Kad ugledaše zvijezdu, obradovaše se radošću veoma velikom. </ab>
               <ab n="11"> (11) Uđu u kuću, ugledaju dijete s Marijom, majkom njegovom, padnu
                ničice i poklone mu se. Otvore zatim svoje blago i prinesu mu darove: zlato, tamjan
                i smirnu. </ab>
               <ab n="12"> (12) Upućeni zatim u snu da se ne vraćaju Herodu, otiđoše drugim
                putem u svoju zemlju. </ab>
               <ab n="13"> (13) A pošto oni otiđoše, gle, anđeo se Gospodnji u snu javi Josipu:
                "Ustani, reče, uzmi dijete i majku njegovu te bježi u Egipat i ostani ondje dok ti
                ne reknem jer će Herod tražiti dijete da ga pogubi. </ab>
               <ab n="14"> (14) On ustane, uzme noću dijete i majku njegovu te krene u Egipat. </ab>
               <ab n="15"> (15) I osta ondje do Herodova skončanja - da se ispuni što Gospodin
                reče po proroku: Iz Egipta dozvah Sina svoga. </ab>
               <ab n="16"> (16) Vidjevši da su ga mudraci izigrali, Herod se silno rasrdi i
                posla poubijati sve dječake u Betlehemu i po svoj okolici, od dvije godine naniže -
                prema vremenu što ga razazna od mudraca. </ab>
               <ab n="17"> (17) Tada se ispuni što je rečeno po proroku Jeremiji: </ab>
               <ab n="18"> (18) U Rami se glas čuje, kuknjava i plač gorak: Rahela oplakuje
                sinove svoje i neće da se utješi jer više ih nema. </ab>
               <ab n="19"> (19) Nakon Herodova skončanja, gle, anđeo se Gospodnji javi u snu
                Josipu u Egiptu: </ab>
               <ab n="20"> (20) "Ustani, reče, uzmi dijete i njegovu majku te pođi u zemlju
                izraelsku jer su umrli oni koji su djetetu o glavi radili." </ab>
               <ab n="21"> (21) On ustane, uzme dijete i njegovu majku te uđe u zemlju
                izraelsku. </ab>
               <ab n="22"> (22) Ali saznavši da Arhelaj vlada Judejom namjesto svoga oca
                Heroda, bojao se poći onamo pa, upućen u snu, ode u kraj galilejski. </ab>
               <ab n="23"> (23) Dođe i nastani se u gradu zvanu Nazaret - da se ispuni što je
                rečeno po prorocima: Zvat će se Nazarećanin. </ab>
            </div>
            <div n="3" type="chapter">
               <ab n="1"> (3.1) U one dane pojavi se Ivan Krstitelj propovijedajući u Judejskoj
                pustinji: </ab>
               <ab n="2"> (2) "Obratite se jer približilo se kraljevstvo nebesko!" </ab>
               <ab n="3"> (3) Ovo je uistinu onaj o kom proreče Izaija prorok: Glas viče u
                pustinji: Pripravite put Gospodinu, poravnite mu staze! </ab>
               <ab n="4"> (4) Ivan je imao odjeću od devine dlake i kožnat pojas oko bokova;
                hranom mu bijahu skakavci i divlji med. </ab>
               <ab n="5"> (5) Grnuo k njemu Jeruzalem, sva Judeja i sva okolica jordanska. </ab>
               <ab n="6"> (6) Primali su od njega krštenje u rijeci Jordanu ispovijedajući
                svoje grijehe. </ab>
               <ab n="7"> (7) Kad ugleda mnoge farizeje i saduceje gdje mu dolaze na krštenje,
                reče im: "Leglo gujinje! Tko li vas je samo upozorio da bježite od skore srdžbe? </ab>
               <ab n="8"> (8) Donosite dakle plod dostojan obraćenja. </ab>
               <ab n="9"> (9) I ne usudite se govoriti u sebi: 'Imamo oca Abrahama!' Jer, kažem
                vam, Bog iz ovoga kamenja može podići djecu Abrahamovu. </ab>
               <ab n="10"> (10) Već je sjekira položena na korijen stablima. Svako dakle stablo
                koje ne donosi dobroga roda, siječe se i u oganj baca." </ab>
               <ab n="11"> (11) "Ja vas, istina, krstim vodom na obraćenje, ali onaj koji za
                mnom dolazi jači je od mene. Ja nisam dostojan obuće mu nositi. On će vas krstiti
                Duhom Svetim i ognjem. </ab>
               <ab n="12"> (12) U ruci mu vijača, pročistit će svoje gumno i skupiti žito u
                svoju žitnicu, a pljevu spaliti ognjem neugasivim." </ab>
               <ab n="13"> (13) Tada dođe Isus iz Galileje na Jordan Ivanu da ga on krsti. </ab>
               <ab n="14"> (14) Ivan ga odvraćaše: "Ti mene treba da krstiš, a ti da k meni
                dolaziš?" </ab>
               <ab n="15"> (15) Ali mu Isus odgovori: "Pusti sada! Ta dolikuje nam da tako
                ispunimo svu pravednost!" Tada mu popusti. </ab>
               <ab n="16"> (16) Odmah nakon krštenja izađe Isus iz vode. I gle! Otvoriše se
                nebesa i ugleda Duha Božjega gdje silazi kao golub i spušta se na nj. </ab>
               <ab n="17"> (17) I eto glasa s neba: "Ovo je Sin moj, Ljubljeni! U njemu mi sva
                milina!" </ab>
            </div>
            <div n="4" type="chapter">
               <ab n="1"> (4.1) Duh tada odvede Isusa u pustinju da ga đavao iskuša. </ab>
               <ab n="2"> (2) I propostivši četrdeset dana i četrdeset noći, napokon ogladnje. </ab>
               <ab n="3"> (3) Tada mu pristupi napasnik i reče: "Ako si Sin Božji, reci da ovo
                kamenje postane kruhom." </ab>
               <ab n="4"> (4) A on odgovori: "Pisano je: Ne živi čovjek samo o kruhu, nego o
                svakoj riječi što izlazi iz Božjih usta." </ab>
               <ab n="5"> (5) Đavao ga tada povede u Sveti grad, postavi ga na vrh Hrama </ab>
               <ab n="6"> (6) i reče mu: "Ako si Sin Božji, baci se dolje! Ta pisano je:
                Anđelima će svojim zapovjediti za tebe i na rukama će te nositi da se gdje nogom ne
                spotakneš o kamen." </ab>
               <ab n="7"> (7) Isus mu kaza: "Pisano je također: Ne iskušavaj Gospodina, Boga
                svojega!" </ab>
               <ab n="8"> (8) Đavao ga onda povede na goru vrlo visoku i pokaza mu sva
                kraljevstva svijeta i slavu njihovu </ab>
               <ab n="9"> (9) pa mu reče: "Sve ću ti to dati ako mi se ničice pokloniš." </ab>
               <ab n="10"> (10) Tada mu reče Isus: "Odlazi, Sotono! Ta pisano je: Gospodinu,
                Bogu svom se klanjaj i njemu jedinom služi!" </ab>
               <ab n="11"> (11) Tada ga pusti đavao. I gle, anđeli pristupili i služili mu. </ab>
               <ab n="12"> (12) A čuvši da je Ivan predan, povuče se u Galileju. </ab>
               <ab n="13"> (13) Ostavi Nazaret te ode i nastani se u Kafarnaumu, uz more, na
                području Zebulunovu i Naftalijevu </ab>
               <ab n="14"> (14) da se ispuni što je rečeno po proroku Izaiji: </ab>
               <ab n="15"> (15) Zemlja Zebulunova i zemlja Naftalijeva, Put uz more, s one
                strane Jordana, Galileja poganska - </ab>
               <ab n="16"> (16) narod što je sjedio u tmini svjetlost vidje veliku; onima što
                mrkli kraj smrti obitavahu svjetlost jarka osvanu. </ab>
               <ab n="17"> (17) Otada je Isus počeo propovijedati: "Obratite se jer približilo
                se kraljevstvo nebesko!" </ab>
               <ab n="18"> (18) Prolazeći uz Galilejsko more, ugleda dva brata, Šimuna zvanog
                Petar i brata mu Andriju, gdje bacaju mrežu u more; bijahu ribari. </ab>
               <ab n="19"> (19) I kaže im: "Hajdete za mnom, učinit ću vas ribarima ljudi!" </ab>
               <ab n="20"> (20) Oni brzo ostave mreže i pođu za njim. </ab>
               <ab n="21"> (21) Pošavši odande, ugleda druga dva brata, Jakova Zebedejeva i
                brata mu Ivana: u lađi su sa Zebedejem, ocem svojim, krpali mreže. Pozva i njih. </ab>
               <ab n="22"> (22) Oni brzo ostave lađu i oca te pođu za njim. </ab>
               <ab n="23"> (23) I obilazio je Isus svom Galilejom naučavajući po njihovim
                sinagogama, propovijedajući Evanđelje o Kraljevstvu i liječeći svaku bolest i svaku
                nemoć u narodu. </ab>
               <ab n="24"> (24) I glas se o njemu pronese svom Sirijom. I donosili su mu sve
                koji bolovahu od najrazličitijih bolesti i patnja - opsjednute, mjesečare, uzete - i
                on ih ozdravljaše. </ab>
               <ab n="25"> (25) Za njim je pohrlio silan svijet iz Galileje, Dekapola,
                Jeruzalema, Judeje i Transjordanije. </ab>
            </div>
            <div n="5" type="chapter">
               <ab n="1"> (5.1) Ugledavši mnoštvo, uziđe na goru. I kad sjede, pristupe mu
                učenici. </ab>
               <ab n="2"> (2) On progovori i stane ih naučavati: </ab>
               <ab n="3"> (3) "Blago siromasima duhom: njihovo je kraljevstvo nebesko! </ab>
               <ab n="4"> (4) Blago ožalošćenima: oni će se utješiti! </ab>
               <ab n="5"> (5) Blago krotkima: oni će baštiniti zemlju! </ab>
               <ab n="6"> (6) Blago gladnima i žednima pravednosti: oni će se nasititi! </ab>
               <ab n="7"> (7) Blago milosrdnima: oni će zadobiti milosrđe! </ab>
               <ab n="8"> (8) Blago čistima srcem: oni će Boga gledati! </ab>
               <ab n="9"> (9) Blago mirotvorcima: oni će se sinovima Božjim zvati! </ab>
               <ab n="10"> (10) Blago progonjenima zbog pravednosti: njihovo je kraljevstvo
                nebesko!" </ab>
               <ab n="11"> (11) "Blago vama kad vas - zbog mene - pogrde i prognaju i sve zlo
                slažu protiv vas! </ab>
               <ab n="12"> (12) Radujte se i kličite: velika je plaća vaša na nebesima! Ta
                progonili su tako proroke prije vas!" </ab>
               <ab n="13"> (13) "Vi ste sol zemlje. Ali ako sol obljutavi, čime će se ona
                osoliti? Nije više ni za što, nego da se baci van i da ljudi po njoj gaze." </ab>
               <ab n="14"> (14) "Vi ste svjetlost svijeta. Ne može se sakriti grad što leži na
                gori. </ab>
               <ab n="15"> (15) Niti se užiže svjetiljka da se stavi pod posudu, nego na
                svijećnjak da svijetli svima u kući. </ab>
               <ab n="16"> (16) Tako neka svijetli vaša svjetlost pred ljudima da vide vaša
                dobra djela i slave Oca vašega koji je na nebesima." </ab>
               <ab n="17"> (17) "Ne mislite da sam došao ukinuti Zakon ili Proroke. Nisam došao
                ukinuti, nego ispuniti. </ab>
               <ab n="18"> (18) Zaista, kažem vam, dok ne prođe nebo i zemlja, ne, ni jedno
                slovce, ni jedan potezić iz Zakona neće proći, dok se sve ne zbude. </ab>
               <ab n="19"> (19) Tko dakle ukine jednu od tih, pa i najmanjih zapovijedi i tako
                nauči ljude, najmanji će biti u kraljevstvu nebeskom. A tko ih bude vršio i druge
                učio, taj će biti velik u kraljevstvu nebeskom." </ab>
               <ab n="20"> (20) "Uistinu kažem vam: ne bude li pravednost vaša veća od
                pravednosti pismoznanaca i farizeja, ne, nećete ući u kraljevstvo nebesko." </ab>
               <ab n="21"> (21) "Čuli ste da je rečeno starima: Ne ubij! Tko ubije, bit će
                podvrgnut sudu. </ab>
               <ab n="22"> (22) A ja vam kažem: Svaki koji se srdi na brata svoga, bit će
                podvrgnut sudu. A tko bratu rekne 'Glupane!', bit će podvrgnut Vijeću. A tko reče:
                'Luđače!', bit će podvrgnut ognju paklenomu." </ab>
               <ab n="23"> (23) "Ako dakle prinosiš dar na žrtvenik pa se ondje sjetiš da tvoj
                brat ima nešto protiv tebe, </ab>
               <ab n="24"> (24) ostavi dar ondje pred žrtvenikom, idi i najprije se izmiri s
                bratom, a onda dođi i prinesi dar." </ab>
               <ab n="25"> (25) "Nagodi se brzo s protivnikom dok si još s njim na putu, da te
                protivnik ne preda sucu, a sudac tamničaru, pa da te ne bace u tamnicu. </ab>
               <ab n="26"> (26) Zaista, kažem ti, nećeš izići odande dok ne isplatiš do
                posljednjeg novčića." </ab>
               <ab n="27"> (27) "Čuli ste da je rečeno: Ne čini preljuba! </ab>
               <ab n="28"> (28) A ja vam kažem: Tko god s požudom pogleda ženu, već je s njome
                učinio preljub u srcu. </ab>
               <ab n="29"> (29) Ako te desno oko sablažnjava, iskopaj ga i baci od sebe. Ta
                bolje je da ti propadne jedan od udova, nego da ti cijelo tijelo bude bačeno u
                pakao. </ab>
               <ab n="30"> (30) Ako te desnica tvoja sablažnjava, odsijeci je i baci od sebe.
                Ta bolje je da ti propadne jedan od udova, nego da ti cijelo tijelo ode u pakao." </ab>
               <ab n="31"> (31) "Rečeno je također: Tko otpusti svoju ženu, neka joj dade
                otpusnicu. </ab>
               <ab n="32"> (32) A ja vam kažem: Tko god otpusti svoju ženu - osim zbog
                bludništva - navodi je na preljub i tko se god otpuštenom oženi, čini preljub." </ab>
               <ab n="33"> (33) "Čuli ste još da je rečeno starima: Ne zaklinji se krivo, nego
                izvrši Gospodinu svoje zakletve. </ab>
               <ab n="34"> (34) A ja vam kažem: Ne kunite se nikako! Ni nebom jer je
                prijestolje Božje. </ab>
               <ab n="35"> (35) Ni zemljom jer je podnožje njegovim nogama. Ni Jeruzalemom jer
                grad je Kralja velikoga! </ab>
               <ab n="36"> (36) Ni svojom se glavom ne zaklinji jer ni jedne vlasi ne možeš
                učiniti bijelom ili crnom. </ab>
               <ab n="37"> (37) Vaša riječ neka bude: 'Da, da, - ne, ne!' Što je više od toga,
                od Zloga je." </ab>
               <ab n="38"> (38) "Čuli ste da je rečeno: Oko za oko, zub za zub! </ab>
               <ab n="39"> (39) A ja vam kažem: Ne opirite se Zlomu! Naprotiv, pljusne li te
                tko po desnom obrazu, okreni mu i drugi. </ab>
               <ab n="40"> (40) Onomu tko bi se htio s tobom parničiti da bi se domogao tvoje
                donje haljine prepusti i gornju. </ab>
               <ab n="41"> (41) Ako te tko prisili jednu milju, pođi s njim dvije. </ab>
               <ab n="42"> (42) Tko od tebe što zaište, podaj mu! I ne okreni se od onoga koji
                hoće da mu pozajmiš." </ab>
               <ab n="43"> (43) "Čuli ste da je rečeno: Ljubi svoga bližnjega, a mrzi
                neprijatelja. </ab>
               <ab n="44"> (44) A ja vam kažem: Ljubite neprijatelje, molite za one koji vas
                progone </ab>
               <ab n="45"> (45) da budete sinovi svoga oca koji je na nebesima, jer on daje da
                sunce njegovo izlazi nad zlima i dobrima i da kiša pada pravednicima i
                nepravednicima. </ab>
               <ab n="46"> (46) Jer ako ljubite one koji vas ljube, kakva li vam plaća? Zar to
                isto ne čine i carinici? </ab>
               <ab n="47"> (47) I ako pozdravljate samo braću, što osobito činite? Zar to isto
                ne čine i pogani?" </ab>
               <ab n="48"> (48) "Budite dakle savršeni kao što je savršen Otac vaš nebeski!"
            </ab>
            </div>
            <div n="6" type="chapter">
               <ab n="1"> (6.1) "Pazite da svoje pravednosti ne činite pred ljudima da vas oni
                vide. Inače, nema vam plaće u vašeg Oca koji je na nebesima. </ab>
               <ab n="2"> (2) Kada dakle dijeliš milostinju, ne trubi pred sobom, kako to u
                sinagogama i na ulicama čine licemjeri da bi ih ljudi hvalili. Zaista, kažem vam,
                primili su svoju plaću. </ab>
               <ab n="3"> (3) Ti naprotiv, kada daješ milostinju - neka ti ne zna ljevica što
                čini desnica, </ab>
               <ab n="4"> (4) da tvoja milostinja bude u skrovitosti. I Otac tvoj, koji vidi u
                skrovitosti, uzvratit će ti!" </ab>
               <ab n="5"> (5) "Tako i kad molite, ne budite kao licemjeri. Vole moliti stojeći
                u sinagogama i na raskršćima ulica da se pokažu ljudima. Zaista, kažem vam, primili
                su svoju plaću. </ab>
               <ab n="6"> (6) Ti naprotiv, kad moliš, uđi u svoju sobu, zatvori vrata i pomoli
                se svomu Ocu, koji je u skrovitosti. I Otac tvoj, koji vidi u skrovitosti, uzvratit
                će ti." </ab>
               <ab n="7"> (7) "Kad molite, ne blebećite kao pogani. Misle da će s mnoštva
                riječi biti uslišani. </ab>
               <ab n="8"> (8) Ne nalikujte na njih. Ta zna vaš Otac što vam treba i prije
                negoli ga zaištete. </ab>
               <ab n="9"> (9) Vi, dakle, ovako molite: 'Oče naš, koji jesi na nebesima! Sveti
                se ime tvoje! </ab>
               <ab n="10"> (10) Dođi kraljevstvo tvoje! Budi volja tvoja kako na nebu tako i na
                zemlji! </ab>
               <ab n="11"> (11) Kruh naš svagdanji daj nam danas! </ab>
               <ab n="12"> (12) I opusti nam duge naše kako i mi otpustismo dužnicima svojim! </ab>
               <ab n="13"> (13) I ne uvedi nas u napast, nego izbavi nas od Zloga!'" </ab>
               <ab n="14"> (14) "Doista, ako vi otpustite ljudima njihove prijestupke, otpustit
                će i vama Otac vaš nebeski. </ab>
               <ab n="15"> (15) Ako li vi ne otpustite ljudima, ni Otac vaš neće otpustiti
                vaših prijestupaka." </ab>
               <ab n="16"> (16) "I kad postite, ne budite smrknuti kao licemjeri. Izobličuju
                lica da pokažu ljudima kako poste. Zaista, kažem vam, primili su svoju plaću. </ab>
               <ab n="17"> (17) Ti naprotiv, kad postiš, pomaži glavu i umij lice </ab>
               <ab n="18"> (18) da ne zapaze ljudi kako postiš, nego Otac tvoj, koji je u
                skrovitosti. I Otac tvoj, koji vidi u skrovitosti, uzvratit će ti." </ab>
               <ab n="19"> (19) "Ne zgrćite sebi blago na zemlji, gdje ga moljac i rđa
                nagrizaju i gdje ga kradljivci potkapaju i kradu. </ab>
               <ab n="20"> (20) Zgrćite sebi blago na nebu, gdje ga ni moljac ni rđa ne
                nagrizaju i gdje kradljivci ne potkapaju niti kradu. </ab>
               <ab n="21"> (21) Doista, gdje ti je blago, ondje će ti biti i srce." </ab>
               <ab n="22"> (22) "Oko je tijelu svjetiljka. Ako ti je dakle oko bistro, sve će
                tijelo tvoje biti svijetlo. </ab>
               <ab n="23"> (23) Ako ti je pak oko nevaljalo, sve će tijelo tvoje biti tamno.
                Ako je dakle svjetlost koja je u tebi - tamna, kolika će istom tama biti?" </ab>
               <ab n="24"> (24) "Nitko ne može služiti dvojici gospodara. Ili će jednoga
                mrziti, a drugoga ljubiti; ili će uz jednoga prianjati, a drugoga prezirati. Ne
                možete služiti Bogu i bogatstvu." </ab>
               <ab n="25"> (25) "Zato vam kažem: Ne budite zabrinuti za život svoj: što ćete
                jesti, što ćete piti; ni za tijelo svoje: u što ćete se obući. Zar život nije
                vredniji od jela i tijelo od odijela?" </ab>
               <ab n="26"> (26) "Pogledajte ptice nebeske! Ne siju, ne žanju niti sabiru u
                žitnice, pa ipak ih hrani vaš nebeski Otac. Zar niste vi vredniji od njih? </ab>
               <ab n="27"> (27) A tko od vas zabrinutošću može svome stasu dodati jedan lakat? </ab>
               <ab n="28"> (28) I za odijelo što ste zabrinuti? Promotrite poljske ljiljane,
                kako rastu! Ne muče se niti predu. </ab>
               <ab n="29"> (29) A kažem vam: ni Salomon se u svoj svojoj slavi ne zaodjenu kao
                jedan od njih. </ab>
               <ab n="30"> (30) Pa ako travu poljsku, koja danas jest a sutra se u peć baca,
                Bog tako odijeva, neće li još više vas, malovjerni?" </ab>
               <ab n="31"> (31) "Nemojte dakle zabrinuto govoriti: 'Što ćemo jesti?' ili: 'Što
                ćemo piti?' ili: 'U što ćemo se obući?' </ab>
               <ab n="32"> (32) Ta sve to pogani ištu. Zna Otac vaš nebeski da vam je sve to
                potrebno. </ab>
               <ab n="33"> (33) Tražite stoga najprije Kraljevstvo i pravednost njegovu, a sve
                će vam se ostalo dodati. </ab>
               <ab n="34"> (34) Ne budite dakle zabrinuti za sutra. Sutra će se samo brinuti za
                se. Dosta je svakom danu zla njegova." </ab>
            </div>
            <div n="7" type="chapter">
               <ab n="1"> (7.1) "Ne sudite da ne budete suđeni! </ab>
               <ab n="2"> (2) Jer sudom kojim sudite bit ćete suđeni. I mjerom kojom mjerite
                mjerit će vam se. </ab>
               <ab n="3"> (3) Što gledaš trun u oku brata svojega, a brvna u oku svome ne
                opažaš? </ab>
               <ab n="4"> (4) Ili kako možeš reći bratu svomu: 'De da ti izvadim trun iz oka',
                a eto brvna u oku tvom? </ab>
               <ab n="5"> (5) Licemjere, izvadi najprije brvno iz oka svoga pa ćeš onda dobro
                vidjeti izvaditi trun iz oka bratova!" </ab>
               <ab n="6"> (6) "Ne dajte svetinje psima! Niti svoga biserja bacajte pred svinje
                da ga ne pogaze nogama pa se okrenu i rastrgaju vas." </ab>
               <ab n="7"> (7) "Ištite i dat će vam se! Tražite i naći ćete! Kucajte i otvorit
                će vam se! </ab>
               <ab n="8"> (8) Doista, tko god ište, prima; i tko traži, nalazi; i onomu koji
                kuca otvorit će se. </ab>
               <ab n="9"> (9) Ta ima li koga među vama da bi svojemu sinu, ako ga zaište kruha,
                kamen dao? </ab>
               <ab n="10"> (10) Ili ako ribu zaište, zar će mu zmiju dati? </ab>
               <ab n="11"> (11) Ako dakle vi, iako zli, znate dobrim darima darivati djecu
                svoju, koliko li će više Otac vaš, koji je na nebesima, dobrima obdariti one koji ga
                zaištu!" </ab>
               <ab n="12"> (12) "Sve, dakle, što želite da ljudi vama čine, činite i vi njima.
                To je, doista, Zakon i Proroci." </ab>
               <ab n="13"> (13) "Uđite na uska vrata! Jer široka su vrata i prostran put koji
                vodi u propast i mnogo ih je koji njime idu. </ab>
               <ab n="14"> (14) O kako su uska vrata i tijesan put koji vodi u Život i malo ih
                je koji ga nalaze!" </ab>
               <ab n="15"> (15) "Čuvajte se lažnih proroka koji dolaze k vama u ovčjem odijelu,
                a iznutra su vuci grabežljivi. </ab>
               <ab n="16"> (16) Po njihovim ćete ih plodovima prepoznati. Bere li se s trnja
                grožđe ili s bodljike smokve? </ab>
               <ab n="17"> (17) Tako svako dobro stablo rađa dobrim plodovima, a nevaljalo
                stablo rađa plodovima zlim. </ab>
               <ab n="18"> (18) Ne može dobro stablo donijeti zlih plodova niti nevaljalo
                stablo dobrih plodova. </ab>
               <ab n="19"> (19) Svako stablo koje ne rađa dobrim plodom siječe se i u oganj
                baca. </ab>
               <ab n="20"> (20) Dakle: po plodovima ćete ih njihovim prepoznati." </ab>
               <ab n="21"> (21) "Neće u kraljevstvo nebesko ući svaki koji mi govori:
                'Gospodine, Gospodine!', nego onaj koji vrši volju Oca mojega, koji je na nebesima. </ab>
               <ab n="22"> (22) Mnogi će me u onaj dan pitati: 'Gospodine, Gospodine! Nismo li
                mi u tvoje ime prorokovali, u tvoje ime đavle izgonili, u tvoje ime mnoga čudesa
                činili?' </ab>
               <ab n="23"> (23) Tada ću im kazati: 'Nikad vas nisam poznavao! Nosite se od
                mene, vi bezakonici!'" </ab>
               <ab n="24"> (24) "Stoga, tko god sluša ove moje riječi i izvršava ih, bit će kao
                mudar čovjek koji sagradi kuću na stijeni. </ab>
               <ab n="25"> (25) Zapljušti kiša, navale bujice, duhnu vjetrovi i sruče se na tu
                kuću, ali ona ne pada. Jer - utemeljena je na stijeni." </ab>
               <ab n="26"> (26) "Naprotiv, tko god sluša ove moje riječi, a ne vrši ih, bit će
                kao lud čovjek koji sagradi kuću na pijesku. </ab>
               <ab n="27"> (27) Zapljušti kiša, navale bujice, duhnu vjetrovi i sruče se na tu
                kuću i ona se sruši. I bijaše to ruševina velika." </ab>
               <ab n="28"> (28) Kad Isus završi ove svoje besjede, mnoštvo osta zaneseno
                njegovim naukom. </ab>
               <ab n="29"> (29) Ta učio ih kao onaj koji ima vlast, a ne kao njihovi
                pismoznanci. </ab>
            </div>
            <div n="8" type="chapter">
               <ab n="1"> (8.1) Kad je Isus sišao s gore, pohrli za njim silan svijet. </ab>
               <ab n="2"> (2) I gle, pristupi neki gubavac, pokloni mu se do zemlje i reče:
                "Gospodine, ako hoćeš, možeš me očistiti." </ab>
               <ab n="3"> (3) Isus pruži ruku i dotakne ga se govoreći: "Hoću, očisti se!" I
                odmah se očisti od gube. </ab>
               <ab n="4"> (4) Kaže mu Isus: "Pazi, nikomu ne kazuj, nego idi, pokaži se
                svećeniku i prinesi dar što ga propisa Mojsije, njima za svjedočanstvo." </ab>
               <ab n="5"> (5) Kad uđe u Kafarnaum, pristupi mu satnik pa ga zamoli: </ab>
               <ab n="6"> (6) "Gospodine, sluga mi leži kod kuće uzet, u strašnim mukama." </ab>
               <ab n="7"> (7) Kaže mu: "Ja ću doći izliječiti ga." </ab>
               <ab n="8"> (8) Odgovori satnik: "Gospodine, nisam dostojan da uđeš pod krov moj,
                nego samo reci riječ i izliječen će biti sluga moj. </ab>
               <ab n="9"> (9) Ta i ja, premda sam čovjek pod vlašću, imam pod sobom vojnike pa
                reknem jednomu: 'Idi!' - i ode, drugomu: 'Dođi!' - i dođe, a sluzi svomu: 'Učini to'
                - i učini." </ab>
               <ab n="10"> (10) Čuvši to, zadivi se Isus i reče onima koji su išli za njim:
                "Zaista, kažem vam, ni u koga u Izraelu ne nađoh tolike vjere. </ab>
               <ab n="11"> (11) A kažem vam: Mnogi će s istoka i zapada doći i sjesti za stol s
                Abrahamom, Izakom i Jakovom u kraljevstvu nebeskom, </ab>
               <ab n="12"> (12) a sinovi će kraljevstva biti izbačeni van u tamu. Ondje će biti
                plač i škrgut zubi." </ab>
               <ab n="13"> (13) I reče Isus satniku: "Idi, neka ti bude kako si vjerovao!" I
                ozdravi sluga u taj čas. </ab>
               <ab n="14"> (14) Ušavši u kuću Petrovu, Isus ugleda njegovu punicu koja ležaše u
                ognjici. </ab>
               <ab n="15"> (15) Dotače joj se ruke i pusti je ognjica. Ona ustade i posluživaše
                mu. </ab>
               <ab n="16"> (16) A uvečer mu doniješe mnoge opsjednute. On izagna duhove riječju
                i sve bolesnike ozdravi - </ab>
               <ab n="17"> (17) da se ispuni što je rečeno po Izaiji proroku: On slabosti naše
                uze i boli ponese. </ab>
               <ab n="18"> (18) Kad Isus vidje mnoštvo oko sebe, zapovjedi da se prijeđe
                prijeko. </ab>
               <ab n="19"> (19) I pristupi jedan pismoznanac te mu reče: "Učitelju, za tobom ću
                kamo god ti pošao." </ab>
               <ab n="20"> (20) Kaže mu Isus: "Lisice imaju jazbine i ptice nebeske gnijezda, a
                Sin Čovječji nema gdje bi glavu naslonio." </ab>
               <ab n="21"> (21) Drugi mu od učenika reče: "Gospodine, dopusti mi da prije odem
                i pokopam svoga oca." </ab>
               <ab n="22"> (22) Isus mu kaže: "Hajde za mnom i pusti neka mrtvi pokapaju svoje
                mrtve." </ab>
               <ab n="23"> (23) Kad uđe u lađu, pođoše za njim njegovi učenici. </ab>
               <ab n="24"> (24) I gle, žestok vihor nasta na moru tako da lađu prekrivahu
                valovi. A on je spavao. </ab>
               <ab n="25"> (25) Oni pristupiše i probudiše ga govoreći: "Gospodine, spasi,
                pogibosmo!" </ab>
               <ab n="26"> (26) Kaže im: "Što ste plašljivi, malovjerni?" Tada ustade i
                zaprijeti vjetrovima i moru te nasta velika utiha. </ab>
               <ab n="27"> (27) A ljudi su u čudu pitali: "Tko je taj da mu se i vjetrovi i
                more pokoravaju?" </ab>
               <ab n="28"> (28) I kada dođe prijeko, u gadarski kraj, eto mu u susret dvaju
                opsjednutih: izlazili su iz grobnica, silno goropadni, te nitko nije mogao proći
                onim putem. </ab>
               <ab n="29"> (29) I gle, povikaše: "Što ti imaš s nama, Sine Božji? Došao si
                ovamo prije vremena mučiti nas?" </ab>
               <ab n="30"> (30) A podalje od njih paslo je veliko krdo svinja. </ab>
               <ab n="31"> (31) Zlodusi ga zaklinjahu: "Ako nas istjeraš, pošalji nas u ovo
                krdo svinja." </ab>
               <ab n="32"> (32) On im reče: "Idite!" Oni iziđoše i uđoše u svinje. I gle, sve
                krdo jurnu niz obronak u more i podavi se u vodama. </ab>
               <ab n="33"> (33) A svinjari pobjegoše, odoše u grad te razglasiše sve, napose o
                opsjednutima. </ab>
               <ab n="34"> (34) I gle, sav grad iziđe u susret Isusu. Kad ga ugledaše, zamole
                ga da ode iz njihova kraja. </ab>
            </div>
            <div n="9" type="chapter">
               <ab n="1"> (9.1) I ušavši u lađu, preplovi i dođe u svoj grad. </ab>
               <ab n="2"> (2) Kad gle, doniješe mu uzetoga koji je ležao na nosiljci. Vidjevši
                njihovu vjeru, reče Isus uzetomu: "Hrabro, sinko, otpuštaju ti se grijesi!" </ab>
               <ab n="3"> (3) A gle, neki od pismoznanaca rekoše u sebi: "Ovaj huli!" </ab>
               <ab n="4"> (4) Prozrevši njihove misli, Isus reče: "Zašto snujete zlo u srcima? </ab>
               <ab n="5"> (5) Ta što je lakše reći: 'Otpuštaju ti se grijesi' ili reći: 'Ustani
                i hodi'? </ab>
               <ab n="6"> (6) Ali da znate: vlastan je Sin Čovječji na zemlji otpuštati
                grijehe!" Tada reče uzetomu: "Ustani, uzmi nosiljku i pođi kući!" </ab>
               <ab n="7"> (7) I on usta te ode kući. </ab>
               <ab n="8"> (8) Kad mnoštvo to vidje, zaprepasti se i poda slavu Bogu koji takvu
                vlast dade ljudima. </ab>
               <ab n="9"> (9) Odlazeći odande, ugleda Isus čovjeka zvanog Matej gdje sjedi u
                carinarnici. I kaže mu: "Pođi za mnom!" On usta i pođe za njim. </ab>
               <ab n="10"> (10) Dok je Isus bio u kući za stolom, gle, mnogi carinici i
                grešnici dođoše za stol s njime i njegovim učenicima. </ab>
               <ab n="11"> (11) Vidjevši to, farizeji stanu govoriti: "Zašto vaš učitelj jede s
                carinicima i grešnicima?" </ab>
               <ab n="12"> (12) A on, čuvši to, reče: "Ne treba zdravima liječnika, nego
                bolesnima. </ab>
               <ab n="13"> (13) Hajdete i proučite što znači: Milosrđe mi je milo, a ne žrtva.
                Ta ne dođoh zvati pravednike, nego grešnike." </ab>
               <ab n="14"> (14) Tada pristupe k njemu Ivanovi učenici govoreći: "Zašto mi i
                farizeji postimo, a učenici tvoji ne poste?" </ab>
               <ab n="15"> (15) Nato im Isus reče: "Mogu li svatovi tugovati dok je s njima
                zaručnik? Doći će već dani kad će im se ugrabiti zaručnik, i tada će postiti!" </ab>
               <ab n="16"> (16) "A nitko ne stavlja krpe od sirova sukna na staro odijelo, jer
                zakrpa vuče s odijela pa nastane još veća rupa." </ab>
               <ab n="17"> (17) "I ne ulijeva se novo vino u stare mješine. Inače se mješine
                proderu, vino prolije, a mješine propadnu. Nego, novo se vino ulijeva u nove mješine
                pa se oboje sačuva." </ab>
               <ab n="18"> (18) Dok im on to govoraše, gle, pristupi neki glavar, pokloni mu se
                do zemlje i reče: "Kći mi, evo, umrije, ali dođi, stavi ruku na nju, i oživjet će." </ab>
               <ab n="19"> (19) Isus usta te s učenicima pođe za njim. </ab>
               <ab n="20"> (20) I gle, neka žena koja bolovaše dvanaest godina od krvarenja
                priđe odostraga i dotaknu se skuta njegove haljine. </ab>
               <ab n="21"> (21) Mislila je: "Dotaknem li se samo njegove haljine, spasit ću
                se." </ab>
               <ab n="22"> (22) A Isus se okrenu i vidjevši je reče: "Hrabro, kćeri, vjera te
                tvoja spasila." I žena bi spašena od toga časa. </ab>
               <ab n="23"> (23) I uđe Isus u kuću glavarovu. Ugleda svirače i bučno mnoštvo pa </ab>
               <ab n="24"> (24) reče: "Odstupite! Djevojka nije umrla, nego spava." Oni mu se
                podsmjehivahu. </ab>
               <ab n="25"> (25) A kad je svijet bio izbačen, uđe on, primi djevojku za ruku i
                ona bi uskrišena. </ab>
               <ab n="26"> (26) I razglasi se to po svem onom kraju. </ab>
               <ab n="27"> (27) Kad je Isus odlazio odande, pođu za njim dva slijepca vičući:
                "Smiluj nam se, Sine Davidov!" </ab>
               <ab n="28"> (28) A kad uđe u kuću, pristupe mu slijepci. Isus im kaže:
                "Vjerujete li da mogu to učiniti?" Kažu mu: "Da, Gospodine!" </ab>
               <ab n="29"> (29) Tada se dotače njihovih očiju govoreći: "Neka vam bude po vašoj
                vjeri." </ab>
               <ab n="30"> (30) I otvoriše im se oči. A Isus im poprijeti: "Pazite da nitko ne
                dozna!" </ab>
               <ab n="31"> (31) Ali oni, izišavši, razniješe glas o njemu po svem onom kraju. </ab>
               <ab n="32"> (32) Tek što oni iziđoše, gle, doniješe mu njemaka opsjednuta. </ab>
               <ab n="33"> (33) Pošto izagna đavla, progovori njemak. Mnoštvo se čudom čudilo i
                govorilo: "Nikada se takvo što ne vidje u Izraelu!" </ab>
               <ab n="34"> (34) A farizeji govorahu: "Po poglavici đavolskome izgoni đavle." </ab>
               <ab n="35"> (35) I obilazio je Isus sve gradove i sela učeći po njihovim
                sinagogama, propovijedajući Evanđelje o Kraljevstvu i liječeći svaku bolest i svaku
                nemoć. </ab>
               <ab n="36"> (36) Vidjevši mnoštvo, sažali mu se nad njim jer bijahu izmučeni i
                ophrvani kao ovce bez pastira. </ab>
               <ab n="37"> (37) Tada reče svojim učenicima: "Žetve je mnogo, a radnika malo. </ab>
               <ab n="38"> (38) Molite dakle gospodara žetve da pošalje radnike u žetvu svoju."
            </ab>
            </div>
            <div n="10" type="chapter">
               <ab n="1"> (10.1) Dozva dvanaestoricu svojih učenika i dade im vlast nad
                nečistim dusima: da ih izgone i da liječe svaku bolest i svaku nemoć. </ab>
               <ab n="2"> (2) A ovo su imena dvanaestorice apostola: prvi Šimun, zvani Petar, i
                Andrija, brat njegov; i Jakov, sin Zebedejev, i Ivan brat njegov; </ab>
               <ab n="3"> (3) Filip i Bartolomej; Toma i Matej carinik; Jakov Alfejev i Tadej; </ab>
               <ab n="4"> (4) Šimun Kananaj i Juda Iškariotski, koji ga izda. </ab>
               <ab n="5"> (5) Tu dvanaestoricu posla Isus uputivši ih: "K poganima ne idite i
                ni u koji samarijski grad ne ulazite! </ab>
               <ab n="6"> (6) Pođite radije k izgubljenim ovcama doma Izraelova! </ab>
               <ab n="7"> (7) Putom propovijedajte: 'Približilo se kraljevstvo nebesko!' </ab>
               <ab n="8"> (8) Bolesne liječite, mrtve uskrisujte, gubave čistite, zloduhe
                izgonite! Besplatno primiste, besplatno dajte! </ab>
               <ab n="9"> (9) Ne stječite zlata, ni srebra, ni mjedi sebi u pojase, </ab>
               <ab n="10"> (10) ni putne torbe, ni dviju haljina, ni obuće, ni štapa. Ta
                vrijedan je radnik hrane svoje." </ab>
               <ab n="11"> (11) "U koji god grad ili selo uđete, razvidite tko je u njemu
                dostojan: ondje ostanite sve dok ne odete. </ab>
               <ab n="12"> (12) Ulazeći u kuću, zaželite joj mir. </ab>
               <ab n="13"> (13) Bude li kuća dostojna, neka mir vaš siđe na nju. Ne bude li
                dostojna, neka se mir vaš k vama vrati. </ab>
               <ab n="14"> (14) Gdje vas ne prime i ne poslušaju riječi vaših, iziđite iz kuće
                ili grada toga i prašinu otresite sa svojih nogu. </ab>
               <ab n="15"> (15) Zaista, kažem vam, lakše će biti zemlji sodomskoj i gomorskoj
                na Dan sudnji negoli gradu tomu." </ab>
               <ab n="16"> (16) "Evo, ja vas šaljem kao ovce među vukove. Budite dakle mudri
                kao zmije, a bezazleni kao golubovi! </ab>
               <ab n="17"> (17) Čuvajte se ljudi, jer će vas predavati vijećima i po svojim će
                vas sinagogama bičevati. </ab>
               <ab n="18"> (18) Pred upravitelje i kraljeve vodit će vas poradi mene, za
                svjedočanstvo njima i poganima. </ab>
               <ab n="19"> (19) Kad vas predadu, ne budite zabrinuti kako ili što ćete
                govoriti. Dat će vam se u onaj čas što ćete govoriti. </ab>
               <ab n="20"> (20) Ta ne govorite to vi, nego Duh Oca vašega govori u vama!" </ab>
               <ab n="21"> (21) "Brat će brata predavati na smrt i otac dijete. Djeca će
                ustajati na roditelje i ubijati ih. </ab>
               <ab n="22"> (22) Svi će vas zamrziti zbog imena moga. Ali tko ustraje do
                svršetka, bit će spašen." </ab>
               <ab n="23"> (23) "Kad vas stanu progoniti u jednom gradu, bježite u drugi.
                Zaista, kažem vam, nećete obići gradova izraelskih prije nego što dođe Sin
                Čovječji." </ab>
               <ab n="24"> (24) "Nije učenik nad učiteljem niti sluga nad gospodarom svojim. </ab>
               <ab n="25"> (25) Dosta je da učenik bude kao njegov učitelj i sluga kao njegov
                gospodar. Ako su domaćina Beelzebulom nazvali, koliko će više njegove ukućane?" </ab>
               <ab n="26"> (26) "Ne bojte ih se dakle. Ta ništa nije skriveno što se neće
                otkriti ni tajno što se neće doznati. </ab>
               <ab n="27"> (27) Što vam govorim u tami, recite na svjetlu; i što na uho čujete,
                propovijedajte na krovovima." </ab>
               <ab n="28"> (28) "Ne bojte se onih koji ubijaju tijelo, ali duše ne mogu ubiti.
                Bojte se više onoga koji može i dušu i tijelo pogubiti u paklu." </ab>
               <ab n="29"> (29) "Ne prodaju li se dva vrapca za novčić? Pa ipak ni jedan od
                njih ne pada na zemlju bez Oca vašega. </ab>
               <ab n="30"> (30) A vama su i vlasi na glavi sve izbrojene. </ab>
               <ab n="31"> (31) Ne bojte se dakle! Vredniji ste nego mnogo vrabaca." </ab>
               <ab n="32"> (32) "Tko god se, dakle, prizna mojim pred ljudima, priznat ću se i
                ja njegovim pred Ocem, koji je na nebesima. </ab>
               <ab n="33"> (33) A tko se odreče mene pred ljudima, odreći ću se i ja njega pred
                svojim Ocem, koji je na nebesima." </ab>
               <ab n="34"> (34) "Ne mislite da sam došao mir donijeti na zemlju. Ne, nisam
                došao donijeti mir, nego mač. </ab>
               <ab n="35"> (35) Ta došao sam rastaviti čovjeka od oca njegova i kćer od majke
                njezine i snahu od svekrve njezine; </ab>
               <ab n="36"> (36) i neprijatelji će čovjeku biti ukućani njegovi. </ab>
               <ab n="37"> (37) "Tko ljubi oca ili majku više nego mene, nije mene dostojan.
                Tko ljubi sina ili kćer više nego mene, nije mene dostojan. </ab>
               <ab n="38"> (38) Tko ne uzme svoga križa i ne pođe za mnom, nije mene dostojan. </ab>
               <ab n="39"> (39) Tko nađe život svoj, izgubit će ga, a tko izgubi svoj život
                poradi mene, naći će ga." </ab>
               <ab n="40"> (40) "Tko vas prima, mene prima; a tko prima mene, prima onoga koji
                je mene poslao. </ab>
               <ab n="41"> (41) Tko prima proroka jer je prorok, primit će plaću proročku; tko
                prima pravednika jer je pravednik, primit će plaću pravedničku. </ab>
               <ab n="42"> (42) Tko napoji jednoga od ovih najmanjih samo čašom hladne vode
                zato što je moj učenik, zaista, kažem vam, neće mu propasti plaća." </ab>
            </div>
            <div n="11" type="chapter">
               <ab n="1"> (11.1) Pošto Isus završi upućivati dvanaestoricu učenika, ode odande
                naučavati i propovijedati po njihovim gradovima. </ab>
               <ab n="2"> (2) A kad Ivan u tamnici doču za djela Kristova, posla svoje učenike </ab>
               <ab n="3"> (3) da ga upitaju: "Jesi li ti Onaj koji ima doći ili drugoga da
                čekamo?" </ab>
               <ab n="4"> (4) Isus im odgovori: "Pođite i javite Ivanu što ste čuli i vidjeli: </ab>
               <ab n="5"> (5) Slijepi progledaju, hromi hode, gubavi se čiste, gluhi čuju,
                mrtvi ustaju, siromasima se navješćuje Evanđelje. </ab>
               <ab n="6"> (6) I blago onom tko se ne sablazni o mene." </ab>
               <ab n="7"> (7) Kad oni odoše, poče Isus govoriti mnoštvu o Ivanu: "Što ste
                izišli u pustinju gledati? Trsku koju vjetar ljulja? </ab>
               <ab n="8"> (8) Ili što ste izišli vidjeti? Čovjeka u mekušasto odjevena? Eno,
                oni što se mekušasto nose po kraljevskim su dvorima. </ab>
               <ab n="9"> (9) Ili što ste izišli? Vidjeti proroka? Da, kažem vam, i više nego
                proroka. </ab>
               <ab n="10"> (10) On je onaj o kome je pisano: Evo, ja šaljem glasnika svoga pred
                licem tvojim da pripravi put pred tobom. </ab>
               <ab n="11"> (11) Zaista, kažem vam, između rođenih od žene ne usta veći od Ivana
                Krstitelja. A ipak, i najmanji u kraljevstvu nebeskom veći je od njega! </ab>
               <ab n="12"> (12) A od dana Ivana Krstitelja do sada kraljevstvo nebesko silom se
                probija i siloviti ga grabe. </ab>
               <ab n="13"> (13) Uistinu, svi proroci i Zakon prorokovahu do Ivana. </ab>
               <ab n="14"> (14) Zapravo ako hoćete: on je Ilija koji ima doći." </ab>
               <ab n="15"> (15) "Tko ima uši, neka čuje." </ab>
               <ab n="16"> (16) "A komu da prispodobim ovaj naraštaj? Nalik je djeci što sjede
                na trgovima pa jedni drugima dovikuju: </ab>
               <ab n="17"> (17) 'Zasvirasmo vam i ne zaigraste, zakukasmo i ne zaplakaste.'" </ab>
               <ab n="18"> (18) "Doista, dođe Ivan. Nije jeo ni pio, a govori se: 'Đavla ima.' </ab>
               <ab n="19"> (19) Dođe Sin Čovječji koji jede i pije, a govori se: 'Gle, izjelice
                i vinopije, prijatelja carinika i grešnika!' Ali opravda se Mudrost djelima svojim." </ab>
               <ab n="20"> (20) Tada stane prekoravati gradove u kojima se dogodilo najviše
                njegovih čudesa, a oni se ne obratiše: </ab>
               <ab n="21"> (21) "Jao tebi, Korozaine! Jao tebi, Betsaido! Da su se u Tiru i
                Sidonu zbila čudesa koja su se dogodila u vama, odavna bi se već oni u kostrijeti i
                pepelu bili obratili. </ab>
               <ab n="22"> (22) Ali kažem vam: Tiru i Sidonu bit će na Dan sudnji lakše negoli
                vama." </ab>
               <ab n="23"> (23) "I ti, Kafarnaume! Zar ćeš se do neba uzvisiti? Do u Podzemlje
                ćeš se strovaliti! Doista, da su se u Sodomi zbila čudesa koja su se dogodila u
                tebi, ostala bi ona do danas. </ab>
               <ab n="24"> (24) Ali kažem vam: Zemlji će sodomskoj biti na Dan sudnji lakše
                nego tebi." </ab>
               <ab n="25"> (25) U ono vrijeme reče Isus: "Slavim te, Oče, Gospodaru neba i
                zemlje, što si ovo sakrio od mudrih i umnih, a objavio malenima. </ab>
               <ab n="26"> (26) Da, Oče, tako se tebi svidjelo. </ab>
               <ab n="27"> (27) Sve je meni predao Otac moj i nitko ne pozna Sina doli Otac
                niti tko pozna Oca doli Sin i onaj kome Sin hoće objaviti." </ab>
               <ab n="28"> (28) "Dođite k meni svi koji ste izmoreni i opterećeni i ja ću vas
                odmoriti. </ab>
               <ab n="29"> (29) Uzmite jaram moj na sebe, učite se od mene jer sam krotka i
                ponizna srca i naći ćete spokoj dušama svojim. </ab>
               <ab n="30"> (30) Uistinu, jaram je moj sladak i breme moje lako." </ab>
            </div>
            <div n="12" type="chapter">
               <ab n="1"> (12.1) U ono vrijeme prolazio je Isus subotom kroz usjeve. Učenici su
                njegovi ogladnjeli te počeli trgati klasje i jesti. </ab>
               <ab n="2"> (2) Vidjevši to, farizeji mu rekoše: "Gle, učenici tvoji čine što
                nije dopušteno činiti subotom." </ab>
               <ab n="3"> (3) On im reče: "Niste li čitali što učini David kad ogladnje on i
                njegovi pratioci? </ab>
               <ab n="4"> (4) Kako uđe u Dom Božji te pojedoše prinesene kruhove, a to ne
                bijaše slobodno jesti ni njemu ni njegovim pratiocima, nego samo svećenicima? </ab>
               <ab n="5"> (5) Ili zar niste čitali u Zakonu da subotom svećenici u Hramu krše
                subotu, a bez krivnje su? </ab>
               <ab n="6"> (6) A velim vam: veće od Hrama jest ovdje! </ab>
               <ab n="7"> (7) I kad biste razumjeli što ono znači: Milosrđe mi je milo, a ne
                žrtva, ne biste osudili ove nekrive. </ab>
               <ab n="8"> (8) Ta Sin Čovječji gospodar je subote!" </ab>
               <ab n="9"> (9) Otišavši odande, dođe u njihovu sinagogu, </ab>
               <ab n="10"> (10) kad gle čovjeka s usahlom rukom. A oni upitaše Isusa da bi ga
                mogli optužiti: "Je li dopušteno subotom liječiti?" </ab>
               <ab n="11"> (11) On im reče: "Tko to od vas jedinu ovcu koju ima ne bi subotom
                prihvatio i izvadio kad bi mu upala u jamu? </ab>
               <ab n="12"> (12) A koliko je čovjek vredniji od ovce! Tako, slobodno je subotom
                činiti dobro!" </ab>
               <ab n="13"> (13) Tada reče čovjeku: "Ispruži ruku!" On je ispruži, i - ruka mu
                zdrava kao i druga! </ab>
               <ab n="14"> (14) A farizeji iziđoše i održaše vijećanje protiv njega, kako da ga
                pogube. </ab>
               <ab n="15"> (15) Kad Isus to dozna, ukloni se odande. Za njim je išlo mnoštvo.
                On ih sve ozdravi </ab>
               <ab n="16"> (16) i poprijeti im da ga ne prokazuju - </ab>
               <ab n="17"> (17) da se ispuni što je rečeno po Izaiji proroku: </ab>
               <ab n="18"> (18) Evo Sluge mojega, koga sebi izabrah: mog ljubimca, miljenika
                duše moje! Stavit ću Duha svoga na njega: naviještat će pravo narodima; </ab>
               <ab n="19"> (19) preti se neće, neće bučiti, glas mu se neće čuti po trgovima; </ab>
               <ab n="20"> (20) trske stučene prelomiti neće, stijenja što tek tinja neće
                ugasiti - sve dok do pobjede ne izvede pravo. </ab>
               <ab n="21"> (21) Ime njegovo nada je narodima! </ab>
               <ab n="22"> (22) Tada mu donesoše opsjednuta, slijepa i nijema. I ozdravi ga te
                njemak progovori i progleda. </ab>
               <ab n="23"> (23) I sve ono mnoštvo zapanjeno govoraše: "Da ovo nije Sin
                Davidov?" </ab>
               <ab n="24"> (24) A farizeji čuvši to rekoše: "Ne može ovaj izgoniti đavle osim
                po Beelzebulu, poglavici đavolskom." </ab>
               <ab n="25"> (25) A on, znajući njihove misli, reče im: "Svako kraljevstvo u sebi
                razdijeljeno opustjet će i svaki grad ili kuća u sebi razdijeljena neće opstati. </ab>
               <ab n="26"> (26) Ako Sotona Sotonu izgoni, u sebi je razdijeljen. Kako će dakle
                opstati kraljevstvo njegovo? </ab>
               <ab n="27"> (27) I ako ja po Beelzebulu izgonim đavle, po kome ih sinovi vaši
                izgone? Zato će vam oni biti suci. </ab>
               <ab n="28"> (28) Ali ako ja po Duhu Božjem izgonim đavle, zbilja je došlo k vama
                kraljevstvo Božje." </ab>
               <ab n="29"> (29) "Ili kako bi tko mogao ući u kuću jakoga i oplijeniti mu
                pokućstvo ako prije ne sveže jakoga? Tada će mu kuću oplijeniti." </ab>
               <ab n="30"> (30) "Tko nije sa mnom, protiv mene je, i tko ne sabire sa mnom,
                rasipa." </ab>
               <ab n="31"> (31) "Zato kažem vam: svaki će se grijeh i bogohulstvo oprostiti
                ljudima, ali rekne li tko bogohulstvo protiv Duha, neće se oprostiti. </ab>
               <ab n="32"> (32) I rekne li tko riječ protiv Sina Čovječjega, oprostit će mu se.
                Ali tko rekne protiv Duha Svetoga, neće mu se oprostiti ni na ovom svijetu ni u
                budućem." </ab>
               <ab n="33"> (33) "Ili uzmite: dobro stablo i plod mu je dobar. Ili uzmite: trulo
                stablo i plod mu je truo. Ta po plodu se stablo poznaje. </ab>
               <ab n="34"> (34) Leglo gujinje! Kako možete govoriti dobro kad ste opaki. Ta iz
                obilja srca usta govore! </ab>
               <ab n="35"> (35) Dobar čovjek iz riznice dobre vadi dobro, a zao čovjek iz
                riznice zle vadi zlo. </ab>
               <ab n="36"> (36) A kažem vam: za svaku bezrazložnu riječ koju ljudi reknu dat će
                račun na Dan sudnji. </ab>
               <ab n="37"> (37) Doista, tvoje će te riječi opravdati i tvoje će te riječi
                osuditi." </ab>
               <ab n="38"> (38) Jednom zapodjenuše s njime razgovor neki pismoznanci i
                farizeji: "Učitelju, htjeli bismo od tebe vidjeti znak." </ab>
               <ab n="39"> (39) A on im odgovori: "Naraštaj opak i preljubnički znak traži, ali
                mu se znak neće dati doli znak Jone proroka. </ab>
               <ab n="40"> (40) Doista, kao što Jona bijaše u utrobi kitovoj tri dana i tri
                noći, tako će i Sin Čovječji biti u srcu zemlje tri dana i tri noći. </ab>
               <ab n="41"> (41) Ninivljani će ustati na Sudu zajedno s ovim naraštajem i
                osuditi ga jer se oni na propovijed Joninu obratiše, a evo, ovdje je i više od Jone! </ab>
               <ab n="42"> (42) Kraljica će Juga ustati na Sudu zajedno s ovim naraštajem i
                osuditi ga jer je s krajeva zemlje došla čuti mudrost Salomonovu, a evo, ovdje je i
                više od Salomona!" </ab>
               <ab n="43"> (43) "A kad nečisti duh iziđe iz čovjeka, luta bezvodnim mjestima
                tražeći spokoja, ali ne nalazi! </ab>
               <ab n="44"> (44) Tada rekne: 'Vratit ću se u kuću odakle iziđoh.' I došavši,
                nađe je praznu, pometenu i uređenu. </ab>
               <ab n="45"> (45) Tada ode i uzme sa sobom sedam drugih duhova, gorih od sebe, te
                uđu i nastane se ondje. Na kraju bude s onim čovjekom gore nego na početku. Tako će
                biti i s ovim opakim naraštajem." </ab>
               <ab n="46"> (46) Dok on još govoraše mnoštvu, eto majke i braće njegove. Stajahu
                vani tražeći da s njime govore. </ab>
               <ab n="47"> (47) Reče mu netko: "Evo majke tvoje i braće tvoje, vani stoje i
                traže da s tobom govore." </ab>
               <ab n="48"> (48) Tomu koji mu to javi on odgovori: "Tko je majka moja, tko li
                braća moja?" </ab>
               <ab n="49"> (49) I pruži ruku prema učenicima: "Evo, reče, majke moje i braće
                moje! </ab>
               <ab n="50"> (50) Doista, tko god vrši volju Oca mojega, koji je na nebesima, taj
                mi je brat i sestra i majka." </ab>
            </div>
            <div n="13" type="chapter">
               <ab n="1"> (13.1) Onoga dana Isus iziđe iz kuće i sjede uz more. </ab>
               <ab n="2"> (2) I nagrnu k njemu silan svijet te je morao ući u lađu: sjede, a
                sve ono mnoštvo stajaše na obali. </ab>
               <ab n="3"> (3) I zborio im je mnogo u prispodobama: "Gle, iziđe sijač sijati. </ab>
               <ab n="4"> (4) I dok je sijao, nešto zrnja pade uz put, dođoše ptice i pozobaše
                ga. </ab>
               <ab n="5"> (5) Nešto opet pade na kamenito tlo, gdje nemaše dosta zemlje, i
                odmah izniknu jer nemaše duboke zemlje. </ab>
               <ab n="6"> (6) A kad sunce ogranu, izgorje i jer nemaše korijena, osuši se. </ab>
               <ab n="7"> (7) Nešto opet pade u trnje, trnje uzraste i uguši ga. </ab>
               <ab n="8"> (8) Nešto napokon pade na dobru zemlju i davaše plod: jedno stostruk,
                drugo šezdesetostruk, treće tridesetostruk." </ab>
               <ab n="9"> (9) "Tko ima uši, neka čuje!" </ab>
               <ab n="10"> (10) I pristupe učenici pa ga zapitaju: "Zašto im zboriš u
                prispodobama?" </ab>
               <ab n="11"> (11) On im odgovori: "Zato što je vama dano znati otajstva
                kraljevstva nebeskoga, a njima nije dano. </ab>
               <ab n="12"> (12) Doista, onomu tko ima dat će se i obilovat će, a onomu tko nema
                oduzet će se i ono što ima. </ab>
               <ab n="13"> (13) U prispodobama im zborim zato što gledajući ne vide i slušajući
                ne čuju i ne razumiju." </ab>
               <ab n="14"> (14) "Tako se ispunja na njima proroštvo Izaijino koje govori:
                Slušat ćete, slušati - i nećete razumjeti; gledat ćete, gledati - i nećete vidjeti! </ab>
               <ab n="15"> (15) Jer usalilo se srce naroda ovoga: uši začepiše, oči zatvoriše da
                očima ne vide, ušima ne čuju, srcem ne razumiju te se ne obrate pa ih izliječim. </ab>
               <ab n="16"> (16) A blago vašim očima što vide, i ušima što slušaju. </ab>
               <ab n="17"> (17) Zaista, kažem vam, mnogi su proroci i pravednici željeli
                vidjeti što vi gledate, ali nisu vidjeli; i čuti što vi slušate, ali nisu čuli." </ab>
               <ab n="18"> (18) "Vi, dakle, poslušajte prispodobu o sijaču. </ab>
               <ab n="19"> (19) Svakomu koji sluša Riječ o Kraljevstvu, a ne razumije, dolazi
                Zli te otima što mu je u srcu posijano. To je onaj uz put zasijan. </ab>
               <ab n="20"> (20) A zasijani na tlo kamenito - to je onaj koji čuje Riječ i odmah
                je s radošću prima, </ab>
               <ab n="21"> (21) ali nema u sebi korijena, nego je nestalan: kad zbog Riječi
                nastane nevolja ili progonstvo, odmah se pokoleba. </ab>
               <ab n="22"> (22) Zasijani u trnje - to je onaj koji sluša Riječ, ali briga
                vremenita i zavodljivost bogatstva uguše Riječ, te ona ostane bez ploda. </ab>
               <ab n="23"> (23) Zasijani na dobru zemlju - to je onaj koji Riječ sluša i
                razumije, pa onda, dakako, urodi i daje: jedan stostruko, jedan šezdesetostruko, a
                jedan tridesetostruko." </ab>
               <ab n="24"> (24) Drugu im prispodobu iznese: "Kraljevstvo je nebesko kao kad
                čovjek posije dobro sjeme na svojoj njivi. </ab>
               <ab n="25"> (25) Dok su njegovi ljudi spavali, dođe njegov neprijatelj, posije
                posred žita kukolj i ode. </ab>
               <ab n="26"> (26) Kad usjev uzraste i isklasa, tada se pokaza i kukolj. </ab>
               <ab n="27"> (27) Sluge pristupe domaćinu pa mu reknu: 'Gospodaru, nisi li ti
                dobro sjeme posijao na svojoj njivi? Odakle onda kukolj?' </ab>
               <ab n="28"> (28) On im odgovori: 'Neprijatelj čovjek to učini.' Nato mu sluge
                kažu: 'Hoćeš li, dakle, da odemo pa da ga pokupimo?' </ab>
               <ab n="29"> (29) A on reče: 'Ne! Da ne biste sabirući kukolj iščupali zajedno s
                njim i pšenicu. </ab>
               <ab n="30"> (30) Pustite nek oboje raste do žetve. U vrijeme žetve reći ću
                žeteocima: Pokupite najprije kukolj i svežite ga u snopove da se spali, a žito
                skupite u moju žitnicu.'" </ab>
               <ab n="31"> (31) I drugu im prispodobu iznese: "Kraljevstvo je nebesko kao kad
                čovjek uze gorušičino zrno i posija ga na svojoj njivi. </ab>
               <ab n="32"> (32) Ono je doduše najmanje od svega sjemenja, ali kad uzraste, veće
                je od svega povrća. Razvije se u stablo te dolaze ptice nebeske i gnijezde mu se po
                granama." </ab>
               <ab n="33"> (33) I drugu im kaza prispodobu: "Kraljevstvo je nebesko kao kad
                žena uze kvasac i zamijesi ga u tri mjere brašna dok sve ne uskisne." </ab>
               <ab n="34"> (34) Sve je to Isus mnoštvu zborio u prispodobama. I ništa im nije
                zborio bez prispodoba - </ab>
               <ab n="35"> (35) da se ispuni što je rečeno po proroku: Otvorit ću u
                prispodobama usta svoja, iznijet ću što je sakriveno od postanka svijeta. </ab>
               <ab n="36"> (36) Tada otpusti mnoštvo i uđe u kuću. Pristupe mu učenici
                govoreći: "Razjasni nam prispodobu o kukolju na njivi." </ab>
               <ab n="37"> (37) On odgovori: "Sijač dobroga sjemena jest Sin Čovječji. </ab>
               <ab n="38"> (38) Njiva je svijet. Dobro sjeme sinovi su Kraljevstva, a kukolj
                sinovi Zloga. </ab>
               <ab n="39"> (39) Neprijatelj koji ga posija jest đavao. Žetva je svršetak
                svijeta, a žeteoci anđeli. </ab>
               <ab n="40"> (40) Kao što se kukolj sabire i ognjem sažiže, tako će biti na
                svršetku svijeta. </ab>
               <ab n="41"> (41) Sin će Čovječji poslati svoje anđele da pokupe iz njegova
                kraljevstva sve zavodnike i bezakonike </ab>
               <ab n="42"> (42) i bace ih u peć ognjenu, gdje će biti plač i škrgut zubi. </ab>
               <ab n="43"> (43) Tada će pravednici zasjati poput sunca u kraljevstvu Oca
                svojega." "Tko ima uši, neka čuje!" </ab>
               <ab n="44"> (44) "Kraljevstvo je nebesko kao kad je blago skriveno na njivi:
                čovjek ga pronađe, sakrije, sav radostan ode, proda sve što ima i kupi tu njivu." </ab>
               <ab n="45"> (45) "Nadalje, kraljevstvo je nebesko kao kad trgovac traga za
                lijepim biserjem: </ab>
               <ab n="46"> (46) pronađe jedan dragocjeni biser, ode, rasproda sve što ima i
                kupi ga." </ab>
               <ab n="47"> (47) "Nadalje, kraljevstvo je nebesko kao kad mreža bačena u more
                zahvati svakovrsne ribe. </ab>
               <ab n="48"> (48) Kad se napuni, izvuku je na obalu, sjednu i skupe dobre u
                posude, a loše izbace. </ab>
               <ab n="49"> (49) Tako će biti na svršetku svijeta. Izići će anđeli, odijeliti
                zle od pravednih </ab>
               <ab n="50"> (50) i baciti ih u peć ognjenu, gdje će biti plač i škrgut zubi." </ab>
               <ab n="51"> (51) "Jeste li sve ovo razumjeli?" Odgovore mu: "Jesmo." </ab>
               <ab n="52"> (52) A on će im: "Stoga svaki pismoznanac upućen u kraljevstvo
                nebesko sličan je čovjeku domaćinu koji iz svoje riznice iznosi novo i staro." </ab>
               <ab n="53"> (53) Kad Isus završi sve ove prispodobe, ode odande. </ab>
               <ab n="54"> (54) I dođe u svoj zavičaj. Naučavaše ih u njihovoj sinagogi te
                zapanjeni govorahu: "Odakle ovomu ta mudrost i te čudesne sile? </ab>
               <ab n="55"> (55) Nije li ovo drvodjeljin sin? Nije li mu majka Marija, a braća
                Jakov, i Josip, i Šimun, i Juda? </ab>
               <ab n="56"> (56) I sestre mu nisu li sve među nama? Odakle mu sve to?" </ab>
               <ab n="57"> (57) I sablažnjavahu se o njega. A Isus im reče: "Nije prorok bez
                časti doli u svom zavičaju i u svom domu." </ab>
               <ab n="58"> (58) I ne učini ondje mnogo čudesa zbog njihove nevjere. </ab>
            </div>
            <div n="14" type="chapter">
               <ab n="1"> (14.1) U ono vrijeme doču Herod tetrarh za Isusa </ab>
               <ab n="2"> (2) pa reče svojim slugama: "To je Ivan Krstitelj! On uskrsnu od
                mrtvih i zato čudesne sile djeluju u njemu." </ab>
               <ab n="3"> (3) Herod doista bijaše uhitio Ivana te ga svezana bacio u tamnicu
                zbog Herodijade, žene brata svoga Filipa. </ab>
               <ab n="4"> (4) Jer Ivan mu govoraše: "Ne smiješ je imati!" </ab>
               <ab n="5"> (5) Htjede ga ubiti, ali se bojao naroda jer su ga smatrali prorokom. </ab>
               <ab n="6"> (6) Na Herodov rođendan zaplesa kći Herodijadina pred svima i svidje
                se Herodu. </ab>
               <ab n="7"> (7) Zato se zakle dati joj što god zaište. </ab>
               <ab n="8"> (8) A ona nagovorena od matere: "Daj mi, reče, ovdje na pladnju glavu
                Ivana Krstitelja." </ab>
               <ab n="9"> (9) Ražalosti se kralj, ali zbog zakletve i sustolnika zapovjedi da
                se dade. </ab>
               <ab n="10"> (10) Posla odrubiti glavu Ivanu u tamnici. </ab>
               <ab n="11"> (11) I doniješe glavu njegovu na pladnju, dadoše djevojci, a ona je
                odnije materi. </ab>
               <ab n="12"> (12) A učenici njegovi dođu, uzmu njegovo tijelo i pokopaju ga pa
                odu i jave Isusu. </ab>
               <ab n="13"> (13) Kad je Isus to čuo, povuče se odande lađom na samotno mjesto, u
                osamu. Dočuo to narod pa pohrli pješice za njim iz gradova. </ab>
               <ab n="14"> (14) Kad on iziđe, vidje silan svijet, sažali mu se nad njim te
                izliječi njegove bolesnike. </ab>
               <ab n="15"> (15) Uvečer mu pristupe učenici pa mu reknu: "Pust je ovo kraj i već
                je kasno. Otpusti dakle svijet: neka odu po selima kupiti hrane." </ab>
               <ab n="16"> (16) A Isus im reče: "Ne treba da idu, dajte im vi jesti." </ab>
               <ab n="17"> (17) Oni mu kažu: "Nemamo ovdje ništa osim pet kruhova i dvije
                ribe." </ab>
               <ab n="18"> (18) A on će im: "Donesite mi ih ovamo." </ab>
               <ab n="19"> (19) I zapovjedi da mnoštvo posjeda po travi. On uze pet kruhova i
                dvije ribe, pogleda na nebo, izreče blagoslov pa razlomi i dade kruhove učenicima, a
                učenici mnoštvu. </ab>
               <ab n="20"> (20) I jeli su svi i nasitili se. Od preteklih ulomaka nakupiše
                dvanaest punih košara. </ab>
               <ab n="21"> (21) A blagovalo je oko pet tisuća muškaraca, osim žena i djece. </ab>
               <ab n="22"> (22) I odmah prisili učenike da uđu u lađu i da se prebace prijeko
                dok on otpusti mnoštvo. </ab>
               <ab n="23"> (23) A pošto otpusti mnoštvo, uziđe na goru, nasamo, da se pomoli.
                Uvečer bijaše ondje sam. </ab>
               <ab n="24"> (24) Lađa se već mnogo stadija bila otisla od kraja, šibana
                valovima. Bijaše protivan vjetar. </ab>
               <ab n="25"> (25) O četvrtoj noćnoj straži dođe on k njima hodeći po moru. </ab>
               <ab n="26"> (26) A učenici ugledavši ga kako hodi po moru, prestrašeni rekoše:
                "Utvara!" I od straha kriknuše. </ab>
               <ab n="27"> (27) Isus im odmah progovori: "Hrabro samo! Ja sam! Ne bojte se!" </ab>
               <ab n="28"> (28) Petar prihvati i reče: "Gospodine, ako si ti, zapovjedi mi da
                dođem k tebi po vodi!" </ab>
               <ab n="29"> (29) A on mu reče: "Dođi!" I Petar siđe s lađe te, hodeći po vodi,
                pođe k Isusu. </ab>
               <ab n="30"> (30) Ali kad spazi vjetar, poplaši se, počne tonuti te krikne:
                "Gospodine, spasi me!" </ab>
               <ab n="31"> (31) Isus odmah pruži ruku, dohvati ga i kaže mu: "Malovjerni, zašto
                si posumnjao?" </ab>
               <ab n="32"> (32) Kad uđoše u lađu, utihnu vjetar. </ab>
               <ab n="33"> (33) A oni na lađi poklone mu se ničice govoreći: "Uistinu, ti si
                Sin Božji!" </ab>
               <ab n="34"> (34) Pošto preploviše, dođu na kraj, u Genezaret. </ab>
               <ab n="35"> (35) I ljudi ga onoga kraja prepoznaju pa razglase po svoj onoj
                okolici. I donošahu mu sve bolesnike </ab>
               <ab n="36"> (36) te ga moljahu da se samo dotaknu skuta njegove haljine. I koji
                bi se dotakli, ozdravili bi. </ab>
            </div>
            <div n="15" type="chapter">
               <ab n="1"> (15.1) Tada pristupe Isusu farizeji i pismoznanci iz Jeruzalema
                govoreći: </ab>
               <ab n="2"> (2) "Zašto tvoji učenici prestupaju predaju starih? Ne umivaju ruku
                prije jela!" </ab>
               <ab n="3"> (3) On im odgovori: "A zašto vi prestupate zapovijed Božju radi svoje
                predaje? </ab>
               <ab n="4"> (4) Ta reče Bog: Poštuj oca i majku! I: Tko prokune oca ili majku,
                smrću neka se kazni! </ab>
               <ab n="5"> (5) A vi velite: 'Rekne li tko ocu ili majci: Pomoć koja te od mene
                ide neka bude sveti dar, </ab>
               <ab n="6"> (6) ne treba da poštuje oca svoga ni majku svoju.' Tako dokinuste
                riječ Božju radi svoje predaje. </ab>
               <ab n="7"> (7) Licemjeri, dobro prorokova o vama Izaija: </ab>
               <ab n="8"> (8) Narod me ovaj usnama časti, a srce mu je daleko od mene. </ab>
               <ab n="9"> (9) Uzalud me štuju naučavajući nauke - uredbe ljudske." </ab>
               <ab n="10"> (10) Tada dozove mnoštvo i reče: "Slušajte i razumijte! </ab>
               <ab n="11"> (11) Ne onečišćuje čovjeka što ulazi u usta, nego što iz usta izlazi
                - to čovjeka onečišćuje." </ab>
               <ab n="12"> (12) Tada pristupe k njemu učenici i kažu mu: "Znaš li da su se
                farizeji sablaznili kad su čuli tu riječ?" </ab>
               <ab n="13"> (13) On im odgovori: "Svaki nasad koji ne posadi Otac moj nebeski
                iskorijenit će se. </ab>
               <ab n="14"> (14) Pustite ih! Slijepi su, vođe slijepaca! A ako slijepac slijepca
                vodi, obojica će u jamu pasti." </ab>
               <ab n="15"> (15) Petar prihvati i reče mu: "Protumači nam tu prispodobu!" </ab>
               <ab n="16"> (16) A on reče: "I vi još uvijek ne razumijete? </ab>
               <ab n="17"> (17) Ne shvaćate li: sve što ulazi na usta, ide u trbuh te se
                izbacuje u zahod. </ab>
               <ab n="18"> (18) Naprotiv, što iz usta izlazi, iz srca izvire i to onečišćuje
                čovjeka. </ab>
               <ab n="19"> (19) Ta iz srca izviru opake namisli, ubojstva, preljubi,
                bludništva, krađe, lažna svjedočanstva, psovke. </ab>
               <ab n="20"> (20) To onečišćuje čovjeka; a jesti neopranih ruku ne onečišćuje
                čovjeka." </ab>
               <ab n="21"> (21) Isus zatim ode odande i povuče se u krajeve tirske i sidonske. </ab>
               <ab n="22"> (22) I gle: žena neka, Kanaanka iz onih krajeva, iziđe vičući:
                "Smiluj mi se, Gospodine, Sine Davidov! Kći mi je teško opsjednuta!" </ab>
               <ab n="23"> (23) Ali on joj ne uzvrati ni riječi. Pristupe mu na to učenici te
                ga moljahu: "Udovolji joj jer viče za nama." </ab>
               <ab n="24"> (24) On odgovori: "Poslan sam samo k izgubljenim ovcama doma
                Izraelova." </ab>
               <ab n="25"> (25) Ali ona priđe, pokloni mu se ničice i kaže: "Gospodine, pomozi
                mi!" </ab>
               <ab n="26"> (26) On odgovori: "Ne priliči uzeti kruh djeci i baciti ga psićima." </ab>
               <ab n="27"> (27) A ona će: "Da, Gospodine! Ali psići jedu od mrvica što padaju
                sa stola njihovih gospodara!" </ab>
               <ab n="28"> (28) Tada joj Isus reče: "O ženo! Velika je vjera tvoja! Neka ti
                bude kako želiš." I ozdravi joj kći toga časa. </ab>
               <ab n="29"> (29) Otišavši odande, dođe Isus do Galilejskog mora, uziđe na goru i
                sjede ondje. </ab>
               <ab n="30"> (30) Tada nagrnu k njemu silan svijet s hromima, kljastima,
                slijepima, nijemima i mnogima drugima. Polože mu ih do nogu, a on ih izliječi. </ab>
               <ab n="31"> (31) Gledajući kako su nijemi progovorili, kljasti ozdravili, hromi
                prohodali, slijepi progledali, divilo se mnoštvo i slavilo Boga Izraelova. </ab>
               <ab n="32"> (32) A Isus dozva svoje učenike pa im reče: "Žao mi je naroda jer su
                već tri dana uza me, a nemaju što jesti. Otpraviti ih gladne neću da ne klonu
                putem." </ab>
               <ab n="33"> (33) Kažu mu učenici: "Odakle nam u pustinji toliko kruha da
                nahranimo toliko mnoštvo?" </ab>
               <ab n="34"> (34) A Isus im reče: "Koliko kruhova imate?" Oni će: "Sedam, i malo
                riba." </ab>
               <ab n="35"> (35) Nato zapovjedi mnoštvu da posjeda po zemlji, </ab>
               <ab n="36"> (36) uze sedam kruhova i ribe, zahvali, razlomi i davaše učenicima,
                a učenici mnoštvu. </ab>
               <ab n="37"> (37) I jeli su i nasitili se. A od preteklih ulomaka nakupiše sedam
                punih košara. </ab>
               <ab n="38"> (38) A blagovalo je četiri tisuće muškaraca, osim žena i djece. </ab>
               <ab n="39"> (39) Tada otpusti mnoštvo, uđe u lađu i ode u kraj magadanski.
            </ab>
            </div>
            <div n="16" type="chapter">
               <ab n="1"> (16.1) Pristupe k njemu farizeji i saduceji. Iskušavajući ga, zatraže
                da im pokaže kakav znak s neba. </ab>
               <ab n="2"> (2) On im odgovori: "Uvečer govorite: 'Bit će vedro, nebo se žari.' </ab>
               <ab n="3"> (3) A ujutro: 'Danas će nevrijeme, nebo se tamno zacrvenjelo.' Lice
                neba znadete rasuditi, a znakove vremena ne znate. </ab>
               <ab n="4"> (4) Naraštaj opak i preljubnički znak traži, ali mu se znak neće dati
                doli znak Jonin." Tada ih ostavi i ode. </ab>
               <ab n="5"> (5) Učenici dođoše prijeko, a zaboraviše ponijeti kruha. </ab>
               <ab n="6"> (6) A Isus im reče: "Pazite, čuvajte se kvasca farizejskog i
                saducejskog!" </ab>
               <ab n="7"> (7) Oni zamišljeni među sobom govorahu: "Kruha ne ponijesmo." </ab>
               <ab n="8"> (8) Zamijetio to Isus pa reče: "Što ste zamišljeni, malovjerni, da
                kruha nemate? </ab>
               <ab n="9"> (9) Zar još ne shvaćate, ne sjećate li se onih pet kruhova na pet
                tisuća i koliko košara nakupiste? </ab>
               <ab n="10"> (10) I onih sedam kruhova na četiri tisuće i koliko košara
                nakupiste? </ab>
               <ab n="11"> (11) Kako onda ne shvaćate da vam to ne rekoh o kruhu? Nego, čuvajte
                se kvasca farizejskog i saducejskog." </ab>
               <ab n="12"> (12) Tada razumješe kako im ne reče da se čuvaju kvasca krušnoga,
                nego nauka farizejskog i saducejskoga. </ab>
               <ab n="13"> (13) Kad Isus dođe u krajeve Cezareje Filipove, upita učenike: "Što
                govore ljudi, tko je Sin Čovječji?" </ab>
               <ab n="14"> (14) Oni rekoše: "Jedni da je Ivan Krstitelj; drugi da je Ilija;
                treći opet da je Jeremija ili koji od proroka." </ab>
               <ab n="15"> (15) Kaže im: "A vi, što vi kažete, tko sam ja?" </ab>
               <ab n="16"> (16) Šimun Petar prihvati i reče: "Ti si Krist-Pomazanik, Sin Boga
                živoga." </ab>
               <ab n="17"> (17) Nato Isus reče njemu: "Blago tebi, Šimune, sine Jonin, jer ti
                to ne objavi tijelo i krv, nego Otac moj, koji je na nebesima. </ab>
               <ab n="18"> (18) A ja tebi kažem: Ti si Petar-Stijena i na toj stijeni sagradit
                ću Crkvu svoju i vrata paklena neće je nadvladati. </ab>
               <ab n="19"> (19) Tebi ću dati ključeve kraljevstva nebeskoga, pa što god svežeš
                na zemlji, bit će svezano na nebesima; a što god odriješiš na zemlji, bit će
                odriješeno na nebesima." </ab>
               <ab n="20"> (20) Tada zaprijeti učenicima neka nikomu ne reknu da je on Krist. </ab>
               <ab n="21"> (21) Otada poče Isus upućivati učenike kako treba da pođe u
                Jeruzalem, da mnogo pretrpi od starješina, glavara svećeničkih i pismoznanaca, da
                bude ubijen i treći dan da uskrsne. </ab>
               <ab n="22"> (22) Petar ga uze na stranu i poče odvraćati: "Bože sačuvaj,
                Gospodine! Ne, to se tebi ne smije dogoditi!" </ab>
               <ab n="23"> (23) Isus se okrene i reče Petru: "Nosi se od mene, sotono! Sablazan
                si mi jer ti nije na pameti što je Božje, nego što je ljudsko!" </ab>
               <ab n="24"> (24) Tada Isus reče svojim učenicima: "Hoće li tko za mnom, neka se
                odrekne samoga sebe, neka uzme svoj križ i neka ide za mnom. </ab>
               <ab n="25"> (25) Tko hoće život svoj spasiti, izgubit će ga, a tko izgubi život
                svoj poradi mene, naći će ga. </ab>
               <ab n="26"> (26) Ta što će koristiti čovjeku ako sav svijet stekne, a životu
                svojemu naudi? Ili što će čovjek dati u zamjenu za život svoj? </ab>
               <ab n="27"> (27) Doći će, doista, Sin Čovječji u slavi Oca svoga s anđelima
                svojim i tada će naplatiti svakomu po djelima njegovim." </ab>
               <ab n="28"> (28) "Zaista, kažem vam, neki od ovdje nazočnih neće okusiti smrti
                dok ne vide Sina Čovječjega gdje dolazi sa svojim kraljevstvom." </ab>
            </div>
            <div n="17" type="chapter">
               <ab n="1"> (17.1) Nakon šest dana uze Isus sa sobom Petra, Jakova i Ivana, brata
                njegova, te ih povede na goru visoku, u osamu, </ab>
               <ab n="2"> (2) i preobrazi se pred njima. I zasja mu lice kao sunce, a haljine
                mu postadoše bijele kao svjetlost. </ab>
               <ab n="3"> (3) I gle: ukazaše im se Mojsije i Ilija te razgovarahu s njime. </ab>
               <ab n="4"> (4) A Petar prihvati i reče Isusu: "Gospodine, dobro nam je ovdje
                biti. Ako hoćeš, načinit ću ovdje tri sjenice, tebi jednu, Mojsiju jednu i Iliji
                jednu." </ab>
               <ab n="5"> (5) Dok je on još govorio, gle, svijetao ih oblak zasjeni, a glas iz
                oblaka govoraše: "Ovo je Sin moj, Ljubljeni! U njemu mi sva milina! Slušajte ga!" </ab>
               <ab n="6"> (6) Čuvši glas, učenici padoše licem na zemlju i silno se
                prestrašiše. </ab>
               <ab n="7"> (7) Pristupi k njima Isus, dotakne ih i reče: "Ustanite, ne bojte
                se!" </ab>
               <ab n="8"> (8) Podigoše oči, ali ne vidješe nikoga doli Isusa sama. </ab>
               <ab n="9"> (9) Dok su silazili s gore, zapovjedi im Isus: "Nikomu ne kazujte
                viđenje dok Sin Čovječji od mrtvih ne uskrsne." </ab>
               <ab n="10"> (10) Upitaše ga učenici: "Što dakle pismoznanci govore da prije
                treba da dođe Ilija?" </ab>
               <ab n="11"> (11) On im odgovori: "Ilija će doduše doći i sve obnoviti. </ab>
               <ab n="12"> (12) No velim vam: Ilija je već došao, ali ga ne upoznaše, već
                učiniše s njim što im se prohtjelo. Tako je i Sinu Čovječjemu trpjeti od njih." </ab>
               <ab n="13"> (13) Tada razumješe učenici da im to reče o Ivanu Krstitelju. </ab>
               <ab n="14"> (14) Kada dođoše k mnoštvu, pristupi mu čovjek, padne pred njim na
                koljena </ab>
               <ab n="15"> (15) i reče: "Gospodine, smiluj se sinu mojemu jer je mjesečar i zlo
                mu je. Često doista pada u oganj i često u vodu. </ab>
               <ab n="16"> (16) Dovedoh ga tvojim učenicima i ne mogoše ga izliječiti." </ab>
               <ab n="17"> (17) A Isus odgovori: "O rode nevjerni i opaki! Dokle mi je biti s
                vama! Dokle li vas podnositi! Dovedite mi ga ovamo!" </ab>
               <ab n="18"> (18) I zaprijeti Isus zloduhu te on iziđe iz njega. I ozdravi dječak
                toga časa. </ab>
               <ab n="19"> (19) Tada učenici pristupiše nasamo k Isusu i rekoše: "Zašto ga mi
                ne mogosmo izagnati?" </ab>
               <ab n="20"> (20) Kaže im: "Zbog vaše malovjernosti. Zaista, kažem vam, ako
                imadnete vjere koliko je zrno gorušičino te reknete ovoj gori: 'Premjesti se odavde
                onamo!', premjestit će se i ništa vam neće biti nemoguće." </ab>
               <ab n="21"> (21) # </ab>
               <ab n="22"> (22) A kad su se skupili u Galileji, reče im Isus: "Sin Čovječji ima
                biti predan ljudima u ruke </ab>
               <ab n="23"> (23) i ubit će ga, ali on će treći dan uskrsnuti." I ožalostiše se
                silno. </ab>
               <ab n="24"> (24) Kad stigoše u Kafarnaum, pristupe Petru oni što ubiru dvodrahme
                pa mu rekoše: "Učitelj vaš ne plaća dvodrahme?" </ab>
               <ab n="25"> (25) "Plaća", odgovori. A kad on uđe u kuću, pretekne ga Isus: "Što
                ti se čini, Šimune? Kraljevi zemaljski od koga ubiru carinu ili porez? Od svojih
                sinova ili od tuđih?" </ab>
               <ab n="26"> (26) Kad on odgovori: "Od tuđih!", reče mu Isus: "Sinovi su, dakle,
                oslobođeni. </ab>
               <ab n="27"> (27) Ali da ih ne sablaznimo, pođi k moru, baci udicu i prvu ribu
                koja naiđe uzmi, otvori joj usta i naći ćeš stater. Uzmi ga pa im ga podaj za me i
                za se." </ab>
            </div>
            <div n="18" type="chapter">
               <ab n="1"> (18.1) U onaj čas pristupe učenici Isusu pa ga zapitaju: "Tko je,
                dakle, najveći u kraljevstvu nebeskom?" </ab>
               <ab n="2"> (2) On dozove dijete, postavi ga posred njih </ab>
               <ab n="3"> (3) i reče: "Zaista, kažem vam, ako se ne obratite i ne postanete kao
                djeca, nećete ući u kraljevstvo nebesko. </ab>
               <ab n="4"> (4) Tko god se dakle ponizi kao ovo dijete, taj je najveći u
                kraljevstvu nebeskom. </ab>
               <ab n="5"> (5) I tko primi jedno ovakvo dijete u moje ime, mene prima." </ab>
               <ab n="6"> (6) "Onomu, naprotiv, tko bi sablaznio jednoga od ovih najmanjih što
                vjeruju u mene bilo bi bolje da mu se o vrat objesi mlinski kamen pa da potone u
                dubinu morsku." </ab>
               <ab n="7"> (7) "Jao svijetu od sablazni! Neizbježivo dolaze sablazni, ali jao
                čovjeku po kom dolazi sablazan. </ab>
               <ab n="8"> (8) Pa ako te ruka ili noga sablažnjava, odsijeci je i baci od sebe.
                Bolje ti je ući u život kljastu ili hromu, nego s obje ruke ili s obje noge biti
                bačen u oganj vječni. </ab>
               <ab n="9"> (9) I ako te oko sablažnjava, izvadi ga i baci od sebe. Bolje ti je
                jednooku u život ući, nego s oba oka biti bačen u pakao ognjeni." </ab>
               <ab n="10"> (10) "Pazite da ne prezrete ni jednoga od ovih najmanjih jer, kažem
                vam, anđeli njihovi na nebu uvijek gledaju lice Oca mojega, koji je na nebesima." </ab>
               <ab n="11"> (11) # </ab>
               <ab n="12"> (12) "Što vam se čini? Ako neki čovjek imadne sto ovaca i jedna od
                njih zaluta, neće li on ostaviti onih devedeset i devet u gorama i poći u potragu za
                zalutalom? </ab>
               <ab n="13"> (13) Posreći li mu se te je nađe, zaista, kažem vam, raduje se zbog
                nje više nego zbog onih devedeset i devet koje nisu zalutale. </ab>
               <ab n="14"> (14) Tako ni Otac vaš, koji je na nebesima, neće da propadne ni
                jedan od ovih malenih." </ab>
               <ab n="15"> (15) "Pogriješi li tvoj brat, idi i pokaraj ga nasamo. </ab>
               <ab n="16"> (16) Ako te posluša, stekao si brata. Ne posluša li te, uzmi sa
                sobom još jednoga ili dvojicu, neka na iskazu dvojice ili trojice svjedoka počiva
                svaka tvrdnja. </ab>
               <ab n="17"> (17) Ako ni njih ne posluša, reci Crkvi. Ako pak ni Crkve ne
                posluša, neka ti bude kao poganin i carinik." </ab>
               <ab n="18"> (18) "Zaista, kažem vam, što god svežete na zemlji, bit će svezano
                na nebu; i što god odriješite na zemlji, bit će odriješeno na nebu." </ab>
               <ab n="19"> (19) "Nadalje, kažem vam, ako dvojica od vas na zemlji jednodušno
                zaištu što mu drago, dat će im Otac moj, koji je na nebesima. </ab>
               <ab n="20"> (20) Jer gdje su dvojica ili trojica sabrana u moje ime, tu sam i ja
                među njima." </ab>
               <ab n="21"> (21) Tada pristupi k njemu Petar i reče: "Gospodine, koliko puta da
                oprostim bratu svomu ako se ogriješi o mene? Do sedam puta?" </ab>
               <ab n="22"> (22) Kaže mu Isus: "Ne kažem ti do sedam puta, nego do sedamdeset
                puta sedam." </ab>
               <ab n="23"> (23) "Stoga je kraljevstvo nebesko kao kad kralj odluči urediti
                račune sa slugama. </ab>
               <ab n="24"> (24) Kad započe obračunavati, dovedoše mu jednoga koji mu dugovaše
                deset tisuća talenata. </ab>
               <ab n="25"> (25) Kako nije imao odakle vratiti, zapovjedi gospodar da se proda
                on, žena mu i djeca i sve što ima te se podmiri dug. </ab>
               <ab n="26"> (26) Nato sluga padne ničice preda nj govoreći: 'Strpljenja imaj sa
                mnom, i sve ću ti vratiti.' </ab>
               <ab n="27"> (27) Gospodar se smilova tomu sluzi, otpusti ga i dug mu oprosti." </ab>
               <ab n="28"> (28) "A kad taj isti sluga izađe, naiđe na jednoga svoga druga koji
                mu dugovaše sto denara. Uhvati ga i stane ga daviti govoreći: 'Vrati što si dužan!' </ab>
               <ab n="29"> (29) Drug padne preda nj i stane ga zaklinjati: 'Strpljenja imaj sa
                mnom i vratit ću ti.' </ab>
               <ab n="30"> (30) Ali on ne htjede, nego ode i baci ga u tamnicu dok mu ne vrati
                duga." </ab>
               <ab n="31"> (31) "Kad njegovi drugovi vidješe što se dogodilo, silno ražalošćeni
                odoše i sve to dojaviše gospodaru. </ab>
               <ab n="32"> (32) Tada ga gospodar dozva i reče mu: 'Slugo opaki, sav sam ti onaj
                dug oprostio jer si me zamolio. </ab>
               <ab n="33"> (33) Nije li trebalo da se i ti smiluješ svome drugu, kao što sam se
                i ja tebi smilovao?' </ab>
               <ab n="34"> (34) I gospodar ga, rasrđen, preda mučiteljima dok mu ne vrati svega
                duga. </ab>
               <ab n="35"> (35) Tako će i Otac moj nebeski učiniti s vama ako svatko od srca ne
                oprosti svomu bratu." </ab>
            </div>
            <div n="19" type="chapter">
               <ab n="1"> (19.1) Kad Isus završi ove besjede, ode iz Galileje i dođe u judejski
                kraj s onu stranu Jordana. </ab>
               <ab n="2"> (2) Za njim je išao silan svijet. Ondje ih izliječi. </ab>
               <ab n="3"> (3) Pristupe mu tada farizeji pa, da ga iskušaju, kažu: "Je li
                dopušteno otpustiti ženu s kojega god razloga?" </ab>
               <ab n="4"> (4) On odgovori: "Zar niste čitali: Stvoritelj od početka muško i
                žensko stvori ih </ab>
               <ab n="5"> (5) i reče: Stoga će čovjek ostaviti oca i majku da prione uza svoju
                ženu; i dvoje njih bit će jedno tijelo? </ab>
               <ab n="6"> (6) Tako više nisu dvoje, nego jedno tijelo. Što, dakle, Bog združi,
                čovjek neka ne rastavlja." </ab>
               <ab n="7"> (7) Kažu mu: "Zašto onda Mojsije zapovjedi dati otpusno pismo i -
                otpustiti?" </ab>
               <ab n="8"> (8) Odgovori im: "Zbog tvrdoće srca vašega dopusti vam Mojsije
                otpustiti žene, ali od početka ne bijaše tako. </ab>
               <ab n="9"> (9) A ja vam kažem: Tko otpusti svoju ženu - osim zbog bludništva -
                pa se oženi drugom, čini preljub." </ab>
               <ab n="10"> (10) Kažu mu učenici: "Ako je tako između muža i žene, bolje je ne
                ženiti se." </ab>
               <ab n="11"> (11) A on im reče: "Ne shvaćaju toga svi, nego samo oni kojima je
                dano. </ab>
               <ab n="12"> (12) Doista, ima za ženidbu nesposobnih koji se takvi iz utrobe
                materine rodiše. Ima nesposobnih koje ljudi onesposobiše. A ima nesposobnih koji
                sami sebe onesposobiše poradi kraljevstva nebeskoga. Tko može shvatiti, neka
                shvati." </ab>
               <ab n="13"> (13) Tada mu doniješe dječicu da na njih stavi ruke i pomoli se. A
                učenici im branili. </ab>
               <ab n="14"> (14) Nato će im Isus: "Pustite dječicu i ne priječite im k meni jer
                takvih je kraljevstvo nebesko!" </ab>
               <ab n="15"> (15) I položi ruke na njih pa krene odande. </ab>
               <ab n="16"> (16) I gle, pristupi mu netko i reče: "Učitelju, koje mi je dobro
                činiti da imam život vječni?" </ab>
               <ab n="17"> (17) A on mu reče: "Što me pitaš o dobrome? Jedan je samo dobar! Ali
                ako hoćeš u život ući, čuvaj zapovijedi." </ab>
               <ab n="18"> (18) Upita ga: "Koje?" A Isus reče: Ne ubij! Ne čini preljuba! Ne
                ukradi! Ne svjedoči lažno! </ab>
               <ab n="19"> (19) Poštuj oca i majku! I ljubi svoga bližnjega kao sebe samoga!" </ab>
               <ab n="20"> (20) Kaže mu mladić: "Sve sam to čuvao. Što mi još nedostaje?" </ab>
               <ab n="21"> (21) Reče mu Isus: "Hoćeš li biti savršen, idi, prodaj što imaš i
                podaj siromasima pa ćeš imati blago na nebu. A onda dođi i idi za mnom." </ab>
               <ab n="22"> (22) Na tu riječ ode mladić žalostan jer imaše velik imetak. </ab>
               <ab n="23"> (23) A Isus reče svojim učenicima: "Zaista, kažem vas, teško će
                bogataš u kraljevstvo nebesko. </ab>
               <ab n="24"> (24) Ponovno vam velim: Lakše je devi kroz uši iglene nego bogatašu
                u kraljevstvo Božje." </ab>
               <ab n="25"> (25) Čuvši to, učenici se silno snebivahu govoreći: "Tko se onda
                može spasiti?" </ab>
               <ab n="26"> (26) A Isus upre u njih pogled pa im reče: "Ljudima je to nemoguće,
                ali Bogu je sve moguće." </ab>
               <ab n="27"> (27) Tada Petar prihvati pa upita: "Evo, mi sve ostavismo i pođosmo
                za tobom. Što ćemo za to dobiti?" </ab>
               <ab n="28"> (28) Reče im Isus: "Zaista, kažem vam, vi koji pođoste za mnom, o
                preporodu, kad Sin Čovječji sjedne na prijestolje svoje slave, i vi ćete sjediti na
                dvanaest prijestolja i suditi dvanaest plemena Izraelovih. </ab>
               <ab n="29"> (29) I tko god ostavi kuće, ili braću, ili sestre, ili oca, ili
                majku, ili ženu, ili djecu, ili polja poradi imena mojega, stostruko će primiti i
                život vječni baštiniti." </ab>
               <ab n="30"> (30) "A mnogi prvi bit će posljednji, i posljednji prvi." </ab>
            </div>
            <div n="20" type="chapter">
               <ab n="1"> (20.1) "Kraljevstvo je nebesko kao kad domaćin rano ujutro izađe
                najmiti radnike u svoj vinograd. </ab>
               <ab n="2"> (2) Pogodi se s radnicima po denar na dan i pošalje ih u svoj
                vinograd. </ab>
               <ab n="3"> (3) Izađe i o trećoj uri i vidje druge gdje stoje na trgu besposleni </ab>
               <ab n="4"> (4) pa i njima reče: 'Idite i vi u moj vinograd pa što bude pravo,
                dat ću vam.' </ab>
               <ab n="5"> (5) I oni odoše. Izađe opet o šestoj i devetoj uri te učini isto
                tako. </ab>
               <ab n="6"> (6) A kad izađe o jedanaestoj uri, nađe druge gdje stoje i reče im:
                'Zašto ovdje stojite vazdan besposleni?' </ab>
               <ab n="7"> (7) Kažu mu: 'Jer nas nitko ne najmi.' Reče im: 'Idite i vi u
                vinograd.'" </ab>
               <ab n="8"> (8) "Uvečer kaže gospodar vinograda svojemu upravitelju: 'Pozovi
                radnike i podaj im plaću počevši od posljednjih pa sve do prvih.' </ab>
               <ab n="9"> (9) Dođu tako oni od jedanaeste ure i prime po denar. </ab>
               <ab n="10"> (10) Pa kada dođu oni prvi, pomisle da će primiti više, ali i oni
                prime po denar. </ab>
               <ab n="11"> (11) A kad primiše, počeše mrmljati protiv domaćina: </ab>
               <ab n="12"> (12) 'Ovi posljednji jednu su uru radili i izjednačio si ih s nama,
                koji smo podnosili svu tegobu dana i žegu.'" </ab>
               <ab n="13"> (13) "Nato on odgovori jednomu od njih: 'Prijatelju, ne činim ti
                krivo. Nisi li se pogodio sa mnom po denar? </ab>
               <ab n="14"> (14) Uzmi svoje pa idi. A ja hoću i ovomu posljednjemu dati kao i
                tebi. </ab>
               <ab n="15"> (15) Nije li mi slobodno činiti sa svojim što hoću? Ili zar je oko
                tvoje zlo što sam ja dobar?'" </ab>
               <ab n="16"> (16) "Tako će posljednji biti prvi, a prvi posljednji." </ab>
               <ab n="17"> (17) Dok je Isus uzlazio u Jeruzalem, uze dvanaestoricu nasamo te im
                putem reče: </ab>
               <ab n="18"> (18) "Evo, uzlazimo u Jeruzalem i Sin Čovječji bit će predan
                glavarima svećeničkim i pismoznancima. Osudit će ga na smrt </ab>
               <ab n="19"> (19) i predati poganima da ga izrugaju, izbičuju i razapnu, ali on
                će treći dan uskrsnuti." </ab>
               <ab n="20"> (20) Tada mu pristupi mati sinova Zebedejevih zajedno sa sinovima,
                pade ničice da od njega nešto zaište. </ab>
               <ab n="21"> (21) A on će joj: "Što želiš?" Kaže mu: "Reci da ova moja dva sina u
                tvome kraljevstvu sjednu uza te, jedan tebi zdesna, drugi slijeva." </ab>
               <ab n="22"> (22) Isus odgovori: "Ne znate što ištete. Možete li piti čašu koju
                ću ja piti?" Kažu mu: "Možemo!" </ab>
               <ab n="23"> (23) A on im reče: "Čašu ćete moju doduše piti, ali sjesti meni
                zdesna ili slijeva - to nisam ja vlastan dati, to je onih kojima je pripravio moj
                Otac." </ab>
               <ab n="24"> (24) Kada su to čula ostala desetorica, razgnjeve se na dva brata. </ab>
               <ab n="25"> (25) Zato ih Isus dozva i reče: "Znate da vladari gospoduju svojim
                narodima i velikaši njihovi drže ih pod vlašću. </ab>
               <ab n="26"> (26) Neće tako biti među vama! Naprotiv, tko hoće da među vama bude
                najveći, neka vam bude poslužitelj. </ab>
               <ab n="27"> (27) I tko god hoće da među vama bude prvi, neka vam bude sluga." </ab>
               <ab n="28"> (28) "Tako i Sin Čovječji nije došao da bude služen, nego da služi i
                život svoj dade kao otkupninu za mnoge." </ab>
               <ab n="29"> (29) Kad su izlazili iz Jerihona, pođe za njim silan svijet. </ab>
               <ab n="30"> (30) I gle, dva slijepca sjeđahu kraj puta. Čuvši da Isus prolazi,
                povikaše: "Gospodine, smiluj nam se, Sine Davidov!" </ab>
               <ab n="31"> (31) Mnoštvo ih ušutkivalo, ali oni još jače viknuše: "Gospodine,
                smiluj nam se, Sine Davidov!" </ab>
               <ab n="32"> (32) Isus se zaustavi, dozove ih i reče: "Što hoćete da vam učinim?" </ab>
               <ab n="33"> (33) Kažu mu: "Gospodine, da nam se otvore oči." </ab>
               <ab n="34"> (34) Isus se ganut dotače njihovim očiju i oni odmah progledaše. I
                pođoše za njim. </ab>
            </div>
            <div n="21" type="chapter">
               <ab n="1"> (21.1) Kad se približiše Jeruzalemu te dođoše u Betfagu, na
                Maslinskoj gori, posla Isus dvojicu učenika </ab>
               <ab n="2"> (2) govoreći: "Pođite u selo pred vama i odmah ćete naći privezanu
                magaricu i uz nju magare. Odriješite ih i dovedite k meni. </ab>
               <ab n="3"> (3) Ako vam tko što rekne, recite: 'Gospodinu trebaju', i odmah će ih
                pustiti." </ab>
               <ab n="4"> (4) To se dogodi da se ispuni što je rečeno po proroku: </ab>
               <ab n="5"> (5) Recite kćeri Sionskoj: Evo kralj ti tvoj dolazi, krotak, jašuć na
                magarcu, na magaretu, mladetu magaričinu. </ab>
               <ab n="6"> (6) Učenici odu i učine kako im naredi Isus. </ab>
               <ab n="7"> (7) Dovedu magaricu i magare te stave na njih haljine i Isus uzjaha
                na njih. </ab>
               <ab n="8"> (8) Silan svijet prostrije svoje haljine po putu, a drugi rezahu
                grane sa stabala i sterahu ih po putu. </ab>
               <ab n="9"> (9) Mnoštvo pak pred njim i za njim klicaše: "Hosana Sinu Davidovu!
                Blagoslovljen Onaj koji dolazi u ime Gospodnje! Hosana u visinama!" </ab>
               <ab n="10"> (10) Kad uđe u Jeruzalem, uskomešao se sav grad i govorio: "Tko je
                ovaj?" </ab>
               <ab n="11"> (11) A mnoštvo odgovaraše: "To je Prorok, Isus iz Nazareta
                galilejskoga." </ab>
               <ab n="12"> (12) Isus uđe u Hram i izagna sve koji su prodavali i kupovali u
                Hramu. Mjenjačima isprevrta stolove i prodavačima golubova klupe. </ab>
               <ab n="13"> (13) Kaže im: "Pisano je: Dom će se moj zvati Dom molitve, a vi od
                njega činite pećinu razbojničku." </ab>
               <ab n="14"> (14) U Hramu mu priđoše slijepi i hromi i on ih ozdravi. </ab>
               <ab n="15"> (15) A kad glavari svećenički i pismoznanci vidješe čudesa koja
                učini i djecu što viču Hramom: "Hosana Sinu Davidovu!", gnjevni </ab>
               <ab n="16"> (16) mu rekoše: "Čuješ li što ovi govore?" Kaže im Isus: "Da! A
                niste li čitali: Iz usta djece i dojenčadi sebi si pripravio hvalu?" </ab>
               <ab n="17"> (17) On ih ostavi, pođe iz grada u Betaniju te ondje prenoći. </ab>
               <ab n="18"> (18) Ujutro se vraćao u grad i ogladnje. </ab>
               <ab n="19"> (19) Ugleda smokvu kraj puta i priđe k njoj, ali ne nađe na njoj
                ništa osim lišća pa joj kaže: "Ne bilo više ploda s tebe dovijeka!" I smokva umah
                usahnu. </ab>
               <ab n="20"> (20) Vidjevši to, učenici se začude: "Kako umah smokva usahnu!" </ab>
               <ab n="21"> (21) Isus im odvrati: "Zaista, kažem vam, ako budete imali vjeru i
                ne posumnjate, činit ćete ne samo ovo sa smokvom, nego - reknete li i ovoj gori:
                'Digni se i baci u more!', bit će tako. </ab>
               <ab n="22"> (22) I sve što zaištete u molitvi vjerujući, primit ćete." </ab>
               <ab n="23"> (23) I uđe u Hram. Dok je naučavao, pristupiše mu glavari svećenički
                i starješine narodne te ga upitaše: "Kojom vlašću to činiš? Tko ti dade tu vlast?" </ab>
               <ab n="24"> (24) Isus im odgovori: "I ja ću vas jedno upitati. Ako mi na to
                odgovorite, ja ću vama kazati kojom vlašću ovo činim. </ab>
               <ab n="25"> (25) Krst Ivanov odakle li bijaše? Od Neba ili od ljudi?" A oni
                umovahu među sobom: "Reknemo li 'Od Neba', odvratit će nam: 'Zašto mu, dakle, ne
                povjerovaste?' </ab>
               <ab n="26"> (26) A reknemo li 'Od ljudi', strah nas je mnoštva. Ta svi Ivana
                smatraju prorokom." </ab>
               <ab n="27"> (27) Zato odgovore Isusu: "Ne znamo." I on njima reče: "Ni ja vama
                neću kazati kojom vlašću ovo činim." </ab>
               <ab n="28"> (28) "A što vam se čini? Čovjek neki imao dva sina. Priđe prvomu i
                reče: 'Sinko, hajde danas na posao u vinograd!' </ab>
               <ab n="29"> (29) On odgovori: 'Neću!' No poslije se predomisli i ode. </ab>
               <ab n="30"> (30) Priđe i drugomu pa mu reče isto tako. A on odgovori: 'Evo me,
                gospodaru!' i ne ode. </ab>
               <ab n="31"> (31) Koji od te dvojice izvrši volju očevu?" Kažu: "Onaj prvi." Nato
                će im Isus: "Zaista, kažem vam, carinici i bludnice pretekoše vas u kraljevstvo
                Božje! </ab>
               <ab n="32"> (32) Doista, Ivan dođe k vama putom pravednosti i vi mu ne
                povjerovaste, a carinici mu i bludnice povjerovaše. Vi pak, makar to vidjeste, ni
                kasnije se ne predomisliste da mu povjerujete." </ab>
               <ab n="33"> (33) "Drugu prispodobu čujte! Bijaše neki domaćin koji posadi
                vinograd, ogradi ga ogradom, iskopa u njemu tijesak i podiže kulu pa ga iznajmi
                vinogradarima i otputova. </ab>
               <ab n="34"> (34) Kad se približilo vrijeme plodova, posla svoje sluge
                vinogradarima da uzmu njegov urod. </ab>
               <ab n="35"> (35) A vinogradari pograbe njegove sluge pa jednoga istukoše, drugog
                ubiše, a trećega kamenovaše. </ab>
               <ab n="36"> (36) I opet posla druge sluge, više njih nego prije, ali oni i s
                njima postupiše jednako." </ab>
               <ab n="37"> (37) "Naposljetku posla k njima sina svoga misleći: 'Poštovat će mog
                sina.' </ab>
               <ab n="38"> (38) Ali kad vinogradari ugledaju sina, rekoše među sobom: 'Ovo je
                baštinik! Hajde da ga ubijemo i imat ćemo baštinu njegovu!' </ab>
               <ab n="39"> (39) I pograbe ga, izbace iz vinograda i ubiju." </ab>
               <ab n="40"> (40) "Kada dakle dođe gospodar vinograda, što će učiniti s tim
                vinogradarima?" </ab>
               <ab n="41"> (41) Kažu mu: "Opake će nemilo pogubiti, a vinograd iznajmiti drugim
                vinogradarima što će mu davati urod u svoje vrijeme." </ab>
               <ab n="42"> (42) Kaže im Isus: "Zar nikada niste čitali u Pismima: Kamen što ga
                odbaciše graditelji postade kamen zaglavni. Gospodnje je to djelo - kakvo čudo u
                očima našim! </ab>
               <ab n="43"> (43) Zato će se - kažem vam - oduzeti od vas kraljevstvo Božje i dat
                će se narodu koji donosi njegove plodove! (</ab>
               <ab n="44"> (44) I tko padne na taj kamen, smrskat će se, a na koga on padne,
                satrt će ga.)" </ab>
               <ab n="45"> (45) Kad su glavari svećenički i farizeji čuli te njegove
                prispodobe, razumjeli su da govori o njima. </ab>
               <ab n="46"> (46) I tražili su da ga uhvate, ali se pobojaše mnoštva jer ga je
                smatralo prorokom. </ab>
            </div>
            <div n="22" type="chapter">
               <ab n="1"> (22.1) Isus im ponovno prozbori u prispodobama: </ab>
               <ab n="2"> (2) "Kraljevstvo je nebesko kao kad neki kralj pripravi svadbu sinu
                svomu. </ab>
               <ab n="3"> (3) Posla sluge da pozovu uzvanike na svadbu. No oni ne htjedoše
                doći. </ab>
               <ab n="4"> (4) Opet posla druge sluge govoreći: 'Recite uzvanicima: Evo, objed
                sam ugotovio. Junci su moji i tovljenici poklani i sve pripravljeno. Dođite na
                svadbu!'" </ab>
               <ab n="5"> (5) "Ali oni ne mareći odoše - jedan na svoju njivu, drugi za svojom
                trgovinom. </ab>
               <ab n="6"> (6) Ostali uhvate njegove sluge, zlostave ih i ubiju. </ab>
               <ab n="7"> (7) Nato se kralj razgnjevi, posla svoju vojsku i pogubi one ubojice,
                a grad im spali." </ab>
               <ab n="8"> (8) "Tada kaže slugama: 'Svadba je, evo, pripravljena ali uzvanici ne
                bijahu dostojni. </ab>
               <ab n="9"> (9) Pođite stoga na raskršća i koga god nađete, pozovite na svadbu!'" </ab>
               <ab n="10"> (10) "Sluge iziđoše na putove i sabraše sve koje nađoše - i zle i
                dobre. I svadbena se dvorana napuni gostiju. </ab>
               <ab n="11"> (11) Kad kralj uđe pogledati goste, spazi ondje čovjeka koji ne
                bijaše odjeven u svadbeno ruho. </ab>
               <ab n="12"> (12) Kaže mu: 'Prijatelju, kako si ovamo ušao bez svadbenoga ruha?'
                A on zanijemi. </ab>
               <ab n="13"> (13) Tada kralj reče poslužiteljima: 'Svežite mu ruke i noge i
                bacite ga van u tamu, gdje će biti plač i škrgut zubi.' </ab>
               <ab n="14"> (14) Doista, mnogo je zvanih, malo izabranih." </ab>
               <ab n="15"> (15) Tada farizeji odoše i održaše vijeće kako da Isusa uhvate u
                riječi. </ab>
               <ab n="16"> (16) Pošalju k njemu svoje učenike s herodovcima da ga upitaju:
                "Učitelju! Znamo da si istinit te po istini putu Božjem učiš i ne mariš tko je tko
                jer nisi pristran. </ab>
               <ab n="17"> (17) Reci nam, dakle, što ti se čini: je li dopušteno dati porez
                caru ili nije?" </ab>
               <ab n="18"> (18) Znajući njihovu opakost, reče Isus: "Zašto me iskušavate,
                licemjeri? </ab>
               <ab n="19"> (19) Pokažite mi porezni novac!" Pružiše mu denar. </ab>
               <ab n="20"> (20) On ih upita: "Čija je ovo slika i natpis?" </ab>
               <ab n="21"> (21) Odgovore: "Carev." Kaže im: "Podajte dakle caru carevo, a Bogu
                Božje." </ab>
               <ab n="22"> (22) Čuvši to, zadive se pa ga ostave i odu. </ab>
               <ab n="23"> (23) Toga dana pristupiše k njemu saduceji, koji vele da nema
                uskrsnuća, i upitaše ga: </ab>
               <ab n="24"> (24) "Učitelju, Mojsije reče: Umre li tko bez djece, neka se njegov
                brat oženi njegovom ženom te podigne porod bratu svomu. </ab>
               <ab n="25"> (25) Bijaše tako u nas sedmero braće. Prvi se oženi i umrije bez
                poroda ostavivši ženu svom bratu. </ab>
               <ab n="26"> (26) Tako i drugi i treći, sve do sedmoga. </ab>
               <ab n="27"> (27) A nakon svih umrije i žena. </ab>
               <ab n="28"> (28) Kojemu će dakle od te sedmorice biti žena o uskrsnuću? Jer sva
                su je sedmorica imala." </ab>
               <ab n="29"> (29) Odgovori im Isus: "U zabludi ste jer ne razumijete Pisama ni
                sile Božje. </ab>
               <ab n="30"> (30) Ta u uskrsnuću niti se žene niti udavaju, nego su kao anđeli na
                nebu. </ab>
               <ab n="31"> (31) A što se tiče uskrsnuća mrtvih, zar niste čitali što vam reče
                Bog: </ab>
               <ab n="32"> (32) Ja sam Bog Abrahamov, Bog Izakov i Bog Jakovljev? Nije on Bog
                mrtvih, nego živih!" </ab>
               <ab n="33"> (33) Čuvši to, mnoštvo osta zaneseno njegovim naukom. </ab>
               <ab n="34"> (34) A kad su farizeji čuli kako ušutka saduceje, okupiše se, </ab>
               <ab n="35"> (35) a jedan od njih, zakonoznanac, da ga iskuša, upita: </ab>
               <ab n="36"> (36) "Učitelju, koja ja zapovijed najveća u Zakonu?" </ab>
               <ab n="37"> (37) A on mu reče: "Ljubi Gospodina Boga svojega svim srcem svojim,
                i svom dušom svojom, i svim umom svojim. </ab>
               <ab n="38"> (38) To je najveća i prva zapovijed. </ab>
               <ab n="39"> (39) Druga, ovoj slična: Ljubi svoga bližnjega kao sebe samoga. </ab>
               <ab n="40"> (40) O tim dvjema zapovijedima visi sav Zakon i Proroci." </ab>
               <ab n="41"> (41) Kad se farizeji skupiše, upita ih Isus: </ab>
               <ab n="42"> (42) "Što mislite o Kristu? Čiji je on sin?" Kažu mu: "Davidov." </ab>
               <ab n="43"> (43) A on će njima: "Kako ga onda David u Duhu naziva Gospodinom,
                kad veli: </ab>
               <ab n="44"> (44) Reče Gospod Gospodinu mojemu: 'Sjedi mi zdesna dok ne položim
                neprijatelje tvoje za podnožje nogama tvojim?' </ab>
               <ab n="45"> (45) Ako ga dakle David naziva Gospodinom, kako mu je sin?" </ab>
               <ab n="46"> (46) I nitko mu nije mogao odgovoriti ni riječi, niti se od toga
                dana tko usudio upitati ga bilo što. </ab>
            </div>
            <div n="23" type="chapter">
               <ab n="1"> (23.1) Tada Isus prozbori mnoštvu i svojim učenicima: </ab>
               <ab n="2"> (2) "Na Mojsijevu stolicu zasjedoše pismoznanci i farizeji. </ab>
               <ab n="3"> (3) Činite dakle i obdržavajte sve što vam kažu, ali se nemojte
                ravnati po njihovim djelima jer govore, a ne čine. </ab>
               <ab n="4"> (4) Vežu i ljudima na pleća tovare teška bremena, a sami ni da bi ih
                prstom makli. </ab>
               <ab n="5"> (5) Sva svoja djela čine zato da ih ljudi vide. Doista, proširuju
                zapise svoje i produljuju rese. </ab>
               <ab n="6"> (6) Vole pročelja na gozbama, prva sjedala u sinagogama, </ab>
               <ab n="7"> (7) pozdrave na trgovima i da ih ljudi zovu 'Rabbi'. </ab>
               <ab n="8"> (8) Vi pak ne dajte se zvati 'Rabbi', jer jedan je učitelj vaš, a svi
                ste vi braća. </ab>
               <ab n="9"> (9) Ni ocem ne zovite nikoga na zemlji jer jedan je Otac vaš - onaj
                na nebesima. </ab>
               <ab n="10"> (10) I ne dajte da vas vođama zovu, jer jedan je vaš vođa - Krist. </ab>
               <ab n="11"> (11) Najveći među vama neka vam bude poslužitelj. </ab>
               <ab n="12"> (12) Tko se god uzvisuje, bit će ponižen, a tko se ponizuje, bit će
                uzvišen." </ab>
               <ab n="13"> (13) "Jao vama, pismoznanci i farizeji! Licemjeri! Zaključavate
                kraljevstvo nebesko pred ljudima; sami ne ulazite, a ne date ući ni onima koji bi
                htjeli." </ab>
               <ab n="14"> (14) # </ab>
               <ab n="15"> (15) "Jao vama, pismoznanci i farizeji! Licemjeri! Obilazite morem i
                kopnom da pridobijete jednog sljedbenika. A kad ga pridobijete, promećete ga u sina
                paklenoga dvaput goreg od sebe." </ab>
               <ab n="16"> (16) "Jao vama! Slijepe vođe! Govorite: 'Zakune li se tko Hramom,
                nije ništa. Ali ako se zakune hramskim zlatom, veže ga zakletva.' </ab>
               <ab n="17"> (17) Budale i slijepci! Ta što je veće: zlato ili Hram što posvećuje
                zlato? </ab>
               <ab n="18"> (18) Nadalje: 'Zakune li se tko žrtvenikom, nije ništa. Ali ako se
                zakune darom što je na njemu, veže ga zakletva.' </ab>
               <ab n="19"> (19) Slijepci! Ta što je veće: dar ili žrtvenik što dar posvećuje? </ab>
               <ab n="20"> (20) Tko se dakle zakune žrtvenikom, kune se njime i svime što je na
                njemu. </ab>
               <ab n="21"> (21) I tko se zakune Hramom, kune se njime i Onim koji u njemu
                prebiva. </ab>
               <ab n="22"> (22) I tko se zakune nebom, kune se prijestoljem Božjim i Onim koji
                na njemu sjedi." </ab>
               <ab n="23"> (23) "Jao vama, pismoznanci i farizeji! Licemjeri! Namirujete
                desetinu od metvice i kopra i kima, a propuštate najvažnije u Zakonu: pravednost,
                milosrđe, vjernost. Ovo je trebalo činiti, a ono ne propuštati. </ab>
               <ab n="24"> (24) Slijepe vođe! Cijedite komarca, a gutate devu!" </ab>
               <ab n="25"> (25) "Jao vama, pismoznanci i farizeji! Licemjeri! Čistite čašu i
                zdjelu izvana, a iznutra su pune grabeža i pohlepe. </ab>
               <ab n="26"> (26) Farizeju slijepi! Očisti najprije nutrinu čaše da joj i
                vanjština bude čista." </ab>
               <ab n="27"> (27) Jao vama pismoznanci i farizeji! Licemjeri! Nalik ste na
                obijeljene grobove. Izvana izgledaju lijepi, a iznutra su puni mrtvačkih kostiju i
                svakojake nečistoće. </ab>
               <ab n="28"> (28) Tako i vi izvana ljudima izgledate pravedni, a iznutra ste puni
                licemjerja i bezakonja." </ab>
               <ab n="29"> (29) "Jao vama, pismoznanci i farizeji! Licemjeri! Gradite grobnice
                prorocima i kitite spomenike pravednicima </ab>
               <ab n="30"> (30) te govorite: 'Da smo mi živjeli u dane otaca svojih, ne bismo
                bili njihovi sudionici u prolijevanju krvi proročke.' </ab>
               <ab n="31"> (31) Tako sami protiv sebe svjedočite da ste sinovi ubojica proroka. </ab>
               <ab n="32"> (32) Dopunite samo mjeru otaca svojih!" </ab>
               <ab n="33"> (33) "Zmije! Leglo gujinje! Kako ćete uteći osudi paklenoj? </ab>
               <ab n="34"> (34) Zato evo ja šaljem vama proroke i mudrace i pismoznance. Jedne
                ćete od njih ubiti i raspeti, druge bičevati po svojim sinagogama i progoniti od
                grada do grada </ab>
               <ab n="35"> (35) da tako na vas dođe sva pravedna krv, prolivena na zemlji od
                krvi Abela pravednoga pa do krvi Zaharije, sina Barahijina, kojega ubiste između
                Hrama i žrtvenika. </ab>
               <ab n="36"> (36) Zaista, kažem vam, sve će to doći na ovaj naraštaj!" </ab>
               <ab n="37"> (37) "Jeruzaleme, Jeruzaleme, koji ubijaš proroke i kamenuješ one
                što su tebi poslani! Koliko li puta htjedoh okupiti djecu tvoju kao što kvočka
                okuplja piliće pod krila, i ne htjedoste. </ab>
               <ab n="38"> (38) Evo, napuštena vam kuća. </ab>
               <ab n="39"> (39) Doista, kažem vam, odsada me nećete vidjeti dok ne reknete:
                Blagoslovljen Onaj koji dolazi u ime Gospodnje!" </ab>
            </div>
            <div n="24" type="chapter">
               <ab n="1"> (24.1) Isus iziđe iz Hrama. Putom mu pristupiše učenici pokazujući mu
                hramsko zdanje. </ab>
               <ab n="2"> (2) A on im reče: "Ne vidite li sve ovo? Zaista, kažem vam, ne, neće
                se ovdje ostaviti ni kamen na kamenu nerazvaljen." </ab>
               <ab n="3"> (3) Dok je zatim na Maslinskoj gori sjedio, pristupiše k njemu
                učenici nasamo govoreći: "Reci nam kada će to biti i koji će biti znak tvojega
                Dolaska i svršetka svijeta?" </ab>
               <ab n="4"> (4) Isus im odgovori: "Pazite da vas tko ne zavede! </ab>
               <ab n="5"> (5) Mnogi će doista doći u moje ime i govoriti: 'Ja sam Krist!' I
                mnoge će zavesti." </ab>
               <ab n="6"> (6) "A čut ćete za ratove i za glasove o ratovima. Pazite, ne
                uznemirujte se. Doista treba da se to dogodi, ali to još nije svršetak. </ab>
               <ab n="7"> (7) Narod će ustati protiv naroda i kraljevstvo protiv kraljevstva;
                bit će gladi i potresa po raznim mjestima. </ab>
               <ab n="8"> (8) Ali sve je to samo početak trudova." </ab>
               <ab n="9"> (9) "Tada će vas predavati na muke i ubijati vas. I svi će vas narodi
                zamrziti zbog imena moga. </ab>
               <ab n="10"> (10) Mnogi će se tada sablazniti, izdavat će jedni druge i mrziti se
                među sobom. </ab>
               <ab n="11"> (11) Ustat će mnogi lažni proroci i mnoge zavesti. </ab>
               <ab n="12"> (12) Razmahat će se bezakonje i ohladnjeti ljubav mnogih. </ab>
               <ab n="13"> (13) Ali tko ustraje do svršetka, bit će spašen." </ab>
               <ab n="14"> (14) "I propovijedat će se ovo evanđelje Kraljevstva po svem svijetu
                za svjedočanstvo svim narodima. Tada će doći svršetak." </ab>
               <ab n="15"> (15) "Kada dakle vidite da grozota pustoši, po proroštvu Daniela
                proroka, stoluje na svetome mjestu - tko čita, neka razumije: </ab>
               <ab n="16"> (16) koji se tada zateknu u Judeji, neka bježe u gore; </ab>
               <ab n="17"> (17) tko bude na krovu, neka ne silazi uzeti što iz kuće; </ab>
               <ab n="18"> (18) i tko bude u polju, neka se ne okreće natrag da uzme haljinu!" </ab>
               <ab n="19"> (19) "A jao trudnicama i dojiljama u one dane!" </ab>
               <ab n="20"> (20) "I molite da bijeg vaš ne bude zimi ili subotom </ab>
               <ab n="21"> (21) jer tada će biti velika tjeskoba kakve ne bijaše od početka
                svijeta sve do sada, a neće je ni biti." </ab>
               <ab n="22"> (22) "I kad se ne bi skratili dani oni, nitko se ne bi spasio. No
                poradi izabranih skratit će se dani oni." </ab>
               <ab n="23"> (23) "Ako vam tada tko rekne: 'Gle, evo Krista!' ili: 'Eno ga!' - ne
                povjerujte! </ab>
               <ab n="24"> (24) Ustat će, doista, lažni kristi i lažni proroci i iznijeti
                znamenja velika i čudesa da, bude li moguće, zavedu i izabrane." </ab>
               <ab n="25"> (25) "Eto, prorekao sam vam." </ab>
               <ab n="26"> (26) "Reknu li vam dakle: 'Evo, u pustinji je!', ne izlazite; 'Evo
                ga u ložnicama!', ne vjerujte. </ab>
               <ab n="27"> (27) Jer kao što munja izlazi od istoka i bljesne do zapada, tako će
                biti i s dolaskom Sina Čovječjega." </ab>
               <ab n="28"> (28) "Gdje bude strvine, ondje će se skupljati orlovi." </ab>
               <ab n="29"> (29) "A odmah nakon nevolje onih dana sunce će pomrčati i mjesec
                neće više svijetljeti i zvijezde će s neba padati i sile će se nebeske poljuljati." </ab>
               <ab n="30"> (30) "I tada će se pojaviti znak Sina Čovječjega na nebu. I tada će
                proplakati sva plemena zemlje. I ugledat će Sina Čovječjega gdje dolazi na oblacima
                nebeskim s velikom moći i slavom. </ab>
               <ab n="31"> (31) I razaslat će anđele svoje s trubljom velikom i sabrat će mu
                izabranike s četiri vjetra, s jednoga kraja neba do drugoga." </ab>
               <ab n="32"> (32) "A od smokve se naučite prispodobi! Kad joj grana već omekša i
                lišće potjera, znate: blizu je ljeto. </ab>
               <ab n="33"> (33) Tako i vi kad sve to ugledate, znajte: blizu je, na vratima!" </ab>
               <ab n="34"> (34) "Zaista, kažem vam, ne, neće uminuti naraštaj ovaj dok se sve
                to ne zbude. </ab>
               <ab n="35"> (35) Nebo će i zemlja uminuti, ali riječi moje ne, neće uminuti." </ab>
               <ab n="36"> (36) "A o onom danu i času nitko ne zna, pa ni anđeli nebeski, ni
                Sin, nego samo Otac. </ab>
               <ab n="37"> (37) Kao u dane Noine, tako će biti i Dolazak Sina Čovječjega. </ab>
               <ab n="38"> (38) Kao što su u dane one - prije potopa - jeli i pili, ženili se i
                udavali do dana kad Noa uđe u korablju </ab>
               <ab n="39"> (39) i ništa nisu ni slutili dok ne dođe potop i sve odnije - tako
                će biti i Dolazak Sina Čovječjega. </ab>
               <ab n="40"> (40) Dvojica će tada biti u polju: jedan će se uzeti, drugi
                ostaviti. </ab>
               <ab n="41"> (41) Dvije će mljeti u mlinu: jedna će se uzeti, druga ostaviti." </ab>
               <ab n="42"> (42) "Bdijte dakle jer ne znate u koji dan Gospodin vaš dolazi. </ab>
               <ab n="43"> (43) A ovo znajte: kad bi domaćin znao o kojoj straži kradljivac
                dolazi, bdio bi i ne bi dopustio potkopati kuće. </ab>
               <ab n="44"> (44) Zato i vi budite pripravni jer u čas kad i ne mislite Sin
                Čovječji dolazi." </ab>
               <ab n="45"> (45) "Tko li je onaj vjerni i razumni sluga što ga gospodar postavi
                nad svojim ukućanima da im izda hranu u pravo vrijeme? </ab>
               <ab n="46"> (46) Blago onome sluzi kojega gospodar kada dođe nađe da tako radi! </ab>
               <ab n="47"> (47) Zaista, kažem vam, postavit će ga nad svim imanjem svojim." </ab>
               <ab n="48"> (48) "No rekne li taj zli sluga u srcu: 'Okasnit će gospodar moj' </ab>
               <ab n="49"> (49) pa stane tući sudrugove, jesti i piti s pijanicama, </ab>
               <ab n="50"> (50) doći će gospodar toga sluge u dan u koji mu se ne nada i u čas
                u koji i ne sluti; </ab>
               <ab n="51"> (51) rasjeći će ga i dodijeliti mu udes među licemjerima. Ondje će
                biti plač i škrgut zubi." </ab>
            </div>
            <div n="25" type="chapter">
               <ab n="1"> (25.1) "Tada će kraljevstvo nebesko biti kao kad deset djevica uzeše
                svoje svjetiljke i iziđoše u susret zaručniku. </ab>
               <ab n="2"> (2) Pet ih bijaše ludih, a pet mudrih. </ab>
               <ab n="3"> (3) Lude uzeše svjetiljke, ali ne uzeše sa sobom ulja. </ab>
               <ab n="4"> (4) Mudre pak zajedno sa svjetiljkama uzeše u posudama ulja." </ab>
               <ab n="5"> (5) "Budući da je zaručnik okasnio, sve one zadrijemaše i pozaspaše. </ab>
               <ab n="6"> (6) O ponoći nasta vika: 'Evo zaručnika! Iziđite mu u susret!' </ab>
               <ab n="7"> (7) Tada ustadoše sve one djevice i urediše svoje svjetiljke. </ab>
               <ab n="8"> (8) Lude tada rekoše mudrima: 'Dajte nam od svoga ulja, gase nam se
                svjetiljke!' </ab>
               <ab n="9"> (9) Mudre im odgovore: 'Nipošto! Ne bi doteklo nama i vama. Pođite
                radije k prodavačima i kupite!'" </ab>
               <ab n="10"> (10) "Dok one odoše kupiti, dođe zaručnik: koje bijahu pripravne,
                uđoše s njim na svadbu i zatvore se vrata. </ab>
               <ab n="11"> (11) Poslije dođu i ostale djevice pa stanu dozivati: 'Gospodine!
                Gospodine! Otvori nam!' </ab>
               <ab n="12"> (12) A on im odgovori: 'Zaista kažem vam, ne poznam vas!' </ab>
               <ab n="13"> (13) Bdijte dakle jer ne znate dana ni časa!" </ab>
               <ab n="14"> (14) "Doista, kao kad ono čovjek, polazeći na put, dozva sluge i
                dade im svoj imetak. </ab>
               <ab n="15"> (15) Jednomu dade pet talenata, drugomu dva, a trećemu jedan -
                svakomu po njegovoj sposobnosti. </ab>
               <ab n="16"> (16) I otputova. Onaj koji je primio pet talenata odmah ode,
                upotrijebi ih i stekne drugih pet. </ab>
               <ab n="17"> (17) Isto tako i onaj sa dva stekne druga dva. </ab>
               <ab n="18"> (18) Onaj naprotiv koji je primio jedan ode, otkopa zemlju i sakri
                novac gospodarov." </ab>
               <ab n="19"> (19) "Nakon dugo vremena dođe gospodar tih slugu i zatraži od njih
                račun. </ab>
               <ab n="20"> (20) Pristupi mu onaj što je primio pet talenata i donese drugih pet
                govoreći: 'Gospodaru! Pet si mi talenata predao. Evo, drugih sam pet talenata
                stekao!' </ab>
               <ab n="21"> (21) Reče mu gospodar: 'Valjaš, slugo dobri i vjerni! U malome si
                bio vjeran, nad mnogim ću te postaviti! Uđi u radost gospodara svoga!'" </ab>
               <ab n="22"> (22) "Pristupi i onaj sa dva talenta te reče: 'Gospodaru! Dva si mi
                talenta predao. Evo, druga sam dva talenta stekao!' </ab>
               <ab n="23"> (23) Reče mu gospodar: 'Valjaš, slugo dobri i vjerni! U malome si
                bio vjeran, nad mnogim ću te postaviti! Uđi u radost gospodara svoga.'" </ab>
               <ab n="24"> (24) "A pristupi i onaj koji je primio jedan talenat te reče:
                'Gospodaru! Znadoh te: čovjek si strog, žanješ gdje nisi sijao i kupiš gdje nisi
                vijao. </ab>
               <ab n="25"> (25) Pobojah se stoga, odoh i sakrih talenat tvoj u zemlju. Evo ti
                tvoje!' </ab>
               <ab n="26"> (26) A gospodar mu reče: 'Slugo zli i lijeni! Znao si da žanjem gdje
                nisam sijao i kupim gdje nisam vijao! </ab>
               <ab n="27"> (27) Trebalo je dakle da uložiš moj novac kod novčara i ja bih po
                povratku izvadio svoje s dobitkom.'" </ab>
               <ab n="28"> (28) "'Uzmite stoga od njega talenat i podajte onomu koji ih ima
                deset. </ab>
               <ab n="29"> (29) Doista, onomu koji ima još će se dati, neka ima u izobilju, a
                od onoga koji nema oduzet će se i ono što ima. </ab>
               <ab n="30"> (30) A beskorisnoga slugu izbacite van u tamu. Ondje će biti plač i
                škrgut zubi.'" </ab>
               <ab n="31"> (31) "Kad Sin Čovječji dođe u slavi i svi anđeli njegovi s njime,
                sjest će na prijestolje slave svoje. </ab>
               <ab n="32"> (32) I sabrat će se pred njim svi narodi, a on će ih jedne od drugih
                razlučiti kao što pastir razlučuje ovce od jaraca. </ab>
               <ab n="33"> (33) Postavit će ovce sebi zdesna, a jarce slijeva." </ab>
               <ab n="34"> (34) "Tada će kralj reći onima sebi zdesna: 'Dođite, blagoslovljeni
                Oca mojega! Primite u baštinu Kraljevstvo pripravljeno za vas od postanka svijeta! </ab>
               <ab n="35"> (35) Jer ogladnjeh i dadoste mi jesti; ožednjeh i napojiste me;
                stranac bijah i primiste me; </ab>
               <ab n="36"> (36) gol i zaogrnuste me; oboljeh i pohodiste me; u tamnici bijah i
                dođoste k meni.'" </ab>
               <ab n="37"> (37) "Tada će mu pravednici odgovoriti: 'Gospodine, kada te to
                vidjesmo gladna i nahranismo te; ili žedna i napojismo te? </ab>
               <ab n="38"> (38) Kada te vidjesmo kao stranca i primismo; ili gola i zaogrnusmo
                te? </ab>
               <ab n="39"> (39) Kada te vidjesmo bolesna ili u tamnici i dođosmo k tebi?' </ab>
               <ab n="40"> (40) A kralj će im odgovoriti: 'Zaista, kažem vam, što god učiniste
                jednomu od ove moje najmanje braće, meni učiniste!'" </ab>
               <ab n="41"> (41) "Zatim će reći i onima slijeva: 'Odlazite od mene, prokleti, u
                oganj vječni, pripravljen đavlu i anđelima njegovim! </ab>
               <ab n="42"> (42) Jer ogladnjeh i ne dadoste mi jesti; ožednjeh i ne dadoste mi
                piti; </ab>
               <ab n="43"> (43) stranac bijah i ne primiste me; gol i ne zaogrnuste me;
                bolestan i u tamnici i ne pohodiste me!'" </ab>
               <ab n="44"> (44) "Tada će mu i oni odgovoriti: 'Gospodine, a kada te to vidjesmo
                gladna, ili žedna, ili stranca, ili gola, ili bolesna, ili u tamnici, i ne
                poslužismo te?' </ab>
               <ab n="45"> (45) Tada će im on odgovoriti: 'Zaista, kažem vam, što god ne
                učiniste jednomu od ovih najmanjih, ni meni ne učiniste.'" </ab>
               <ab n="46"> (46) "I otići će ovi u muku vječnu, a pravednici u život vječni."
            </ab>
            </div>
            <div n="26" type="chapter">
               <ab n="1"> (26.1) I kad Isus završi sve te besjede, reče svojim učenicima: </ab>
               <ab n="2"> (2) "Znate da je za dva dana Pasha, i Sin Čovječji predaje se da se
                razapne." </ab>
               <ab n="3"> (3) Uto se sabraše glavari svećenički i starješine narodne u dvoru
                velikoga svećenika imenom Kajfe </ab>
               <ab n="4"> (4) i zaključiše Isusa na prijevaru uhvatiti i ubiti. </ab>
               <ab n="5"> (5) Jer se govorilo: "Nikako ne o Blagdanu da ne nastane pobuna u
                narodu." </ab>
               <ab n="6"> (6) Kad je Isus bio u Betaniji, u kući Šimuna Gubavca, </ab>
               <ab n="7"> (7) pristupi mu neka žena s alabastrenom posudicom skupocjene pomasti
                i polije ga po glavi, dok je on bio za stolom. </ab>
               <ab n="8"> (8) Vidjevši to, učenici negodovahu: "Čemu ta rasipnost? </ab>
               <ab n="9"> (9) Moglo se to skupo prodati i dati siromasima." </ab>
               <ab n="10"> (10) Zapazio to Isus pa im reče: "Što dodijavate ženi? Dobro djelo
                učini prema meni. </ab>
               <ab n="11"> (11) Ta siromaha svagda imate uza se, a mene nemate svagda. </ab>
               <ab n="12"> (12) Izlila je tu pomast na moje tijelo - za ukop mi to učini. </ab>
               <ab n="13"> (13) Zaista, kažem vam, gdje se god bude propovijedalo ovo
                evanđelje, po svem svijetu, navješćivat će se i ovo što ona učini - njoj na spomen." </ab>
               <ab n="14"> (14) Tada jedan od dvanaestorice, zvan Juda Iškariotski, pođe
                glavarima svećeničkim </ab>
               <ab n="15"> (15) i reče: "Što ćete mi dati i ja ću vam ga predati." A oni mu
                odmjeriše trideset srebrnjaka. </ab>
               <ab n="16"> (16) Otada je tražio priliku da ga preda. </ab>
               <ab n="17"> (17) Prvoga dana Beskvasnih kruhova pristupiše učenici Isusu i
                upitaše: "Gdje hoćeš da ti pripravimo te blaguješ pashu?" </ab>
               <ab n="18"> (18) On reče: "Idite u grad tomu i tomu i recite mu: 'Učitelj veli:
                Vrijeme je moje blizu, kod tebe slavim pashu sa svojim učenicima.'" </ab>
               <ab n="19"> (19) I učine učenici kako im naredi Isus i priprave pashu. </ab>
               <ab n="20"> (20) Uvečer bijaše Isus za stolom s dvanaestoricom. </ab>
               <ab n="21"> (21) I dok su blagovali, reče: "Zaista, kažem vam, jedan će me od
                vas izdati." </ab>
               <ab n="22"> (22) Silno ožalošćeni, stanu mu jedan za drugim govoriti: "Da nisam
                ja, Gospodine?" </ab>
               <ab n="23"> (23) On odgovori: "Onaj koji umoči sa mnom ruku u zdjelu, taj će me
                izdati. </ab>
               <ab n="24"> (24) Sin Čovječji, istina, odlazi kako je o njemu pisano, ali jao
                čovjeku onomu koji predaje Sina Čovječjega. Tomu bi čovjeku bolje bilo da se ni
                rodio nije." </ab>
               <ab n="25"> (25) A Juda, izdajnik, prihvati i reče: "Da nisam ja, učitelju?"
                Reče mu: "Ti kaza." </ab>
               <ab n="26"> (26) I dok su blagovali, uze Isus kruh, izreče blagoslov pa razlomi,
                dade svojim učenicima i reče: "Uzmite i jedite! Ovo je tijelo moje!" </ab>
               <ab n="27"> (27) I uze čašu, zahvali i dade im govoreći: "Pijte iz nje svi! </ab>
               <ab n="28"> (28) Ovo je krv moja, krv Saveza koja se za mnoge prolijeva na
                otpuštenje grijeha. </ab>
               <ab n="29"> (29) A kažem vam: ne, neću od sada piti od ovog roda trsova do onoga
                dana kad ću ga - novoga - s vama piti u kraljevstvu Oca svojega." </ab>
               <ab n="30"> (30) Otpjevavši hvalospjeve, zaputiše se prema Maslinskoj gori. </ab>
               <ab n="31"> (31) Tada im reče Isus: "Svi ćete se vi još ove noći sablazniti o
                mene. Ta pisano je: Udarit će pastira i stado će se razbjeći. </ab>
               <ab n="32"> (32) Ali kad uskrsnem, ići ću pred vama u Galileju.' </ab>
               <ab n="33"> (33) Nato će mu Petar: "Ako se i svi sablazne o tebe, ja se nikada
                neću!" </ab>
               <ab n="34"> (34) Reče mu Isus: "Zaista, kažem ti, još ove noći, prije negoli se
                pijetao oglasi, triput ćeš me zatajiti!" </ab>
               <ab n="35"> (35) Kaže mu Petar: "Bude li trebalo i umrijeti s tobom, ne, neću te
                zatajiti." Tako rekoše i svi učenici. </ab>
               <ab n="36"> (36) Tada dođe Isus s njima u predio zvan Getsemani i kaže
                učenicima: "Sjednite ovdje dok ja odem onamo pomoliti se." </ab>
               <ab n="37"> (37) I povede sa sobom Petra i oba sina Zebedejeva. Spopade ga
                žalost i tjeskoba. </ab>
               <ab n="38"> (38) Tada im reče: "Duša mi je nasmrt žalosna. Ostanite ovdje i
                bdijte sa mnom!" </ab>
               <ab n="39"> (39) I ode malo dalje, pade ničice moleći: "Oče moj! Ako je moguće,
                neka me mimoiđe ova čaša. Ali ne kako ja hoću, nego kako hoćeš ti." </ab>
               <ab n="40"> (40) I dođe učenicima i nađe ih pozaspale pa reče Petru: "Tako, zar
                niste mogli jedan sat probdjeti sa mnom? </ab>
               <ab n="41"> (41) Bdijte i molite da ne padnete u napast! Duh je, istina, voljan,
                no tijelo je slabo." </ab>
               <ab n="42"> (42) Opet, po drugi put, ode i pomoli se: "Oče moj! Ako nije moguće
                da me čaša mine da je ne pijem, budi volja tvoja!" </ab>
               <ab n="43"> (43) I ponovno dođe i nađe ih pozaspale, oči im se sklapale. </ab>
               <ab n="44"> (44) Opet ih ostavi, pođe i pomoli se po treći put ponavljajući iste
                riječi. </ab>
               <ab n="45"> (45) Tada dođe učenicima i reče im: "Samo spavajte i počivajte! Evo,
                približio se čas! Sin Čovječji predaje se u ruke grešničke! </ab>
               <ab n="46"> (46) Ustanite, hajdemo! Evo, približio se moj izdajica." </ab>
               <ab n="47"> (47) Dok je on još govorio, gle, dođe Juda, jedan od dvanaestorice,
                i s njime silna svjetina s mačevima i toljagama poslana od glavara svećeničkih i
                starješina narodnih. </ab>
               <ab n="48"> (48) A izdajica im dao znak: "Koga poljubim, taj je, njega
                uhvatite!" </ab>
               <ab n="49"> (49) I odmah pristupi Isusu i reče: "Zdravo, Učitelju!" I poljubi
                ga. </ab>
               <ab n="50"> (50) A Isus mu reče: "Prijatelju, zašto ti ovdje!" Tada pristupe,
                podignu ruke na Isusa i uhvate ga. </ab>
               <ab n="51"> (51) I gle, jedan od onih koji bijahu s Isusom maši se rukom, trgnu
                mač, udari slugu velikoga svećenika i odsiječe mu uho. </ab>
               <ab n="52"> (52) Kaže mu tada Isus: "Vrati mač na njegovo mjesto jer svi koji se
                mača laćaju od mača i ginu. </ab>
               <ab n="53"> (53) Ili zar misliš da ja ne mogu zamoliti Oca svojega i eto umah
                uza me više od dvanaest legija anđela? </ab>
               <ab n="54"> (54) No kako bi se onda ispunila Pisma da tako mora biti?" </ab>
               <ab n="55"> (55) U taj čas reče Isus svjetini: "Kao na razbojnika iziđoste s
                mačevima i toljagama da me uhvatite? Danomice sjeđah u Hramu naučavajući i ne
                uhvatiste me." </ab>
               <ab n="56"> (56) A sve se to dogodilo da se ispune Pisma proročka. Tada ga svi
                učenici ostave i pobjegnu. </ab>
               <ab n="57"> (57) Nato uhvatiše Isusa i odvedoše ga velikomu svećeniku Kajfi, kod
                kojega se sabraše pismoznanci i starješine. </ab>
               <ab n="58"> (58) A Petar je išao za njim izdaleka do dvora velikog svećenika; i
                ušavši unutra, sjedne sa stražarima da vidi svršetak. </ab>
               <ab n="59"> (59) A glavari svećenički i cijelo Vijeće tražili su kakvo lažno
                svjedočanstvo protiv Isusa da bi ga mogli pogubiti. </ab>
               <ab n="60"> (60) Ali ne nađoše premda pristupiše mnogi lažni svjedoci. Napokon
                pristupe dvojica </ab>
               <ab n="61"> (61) i reknu: "Ovaj reče: 'Mogu razvaliti Hram Božji i za tri ga
                dana sagraditi.'" </ab>
               <ab n="62"> (62) Usta nato veliki svećenik i reče mu: "Zar ništa ne odgovaraš?
                Što to ovi protiv tebe svjedoče?" </ab>
               <ab n="63"> (63) Isus je šutio. Reče mu veliki svećenik: "Zaklinjem te Bogom
                živim: Kaži nam jesi li ti Krist, Sin Božji?" </ab>
               <ab n="64"> (64) Reče mu Isus: "Ti kaza! Štoviše, kažem vam: Odsada ćete gledati
                Sina Čovječjega gdje sjedi zdesna Sile i dolazi na oblacima nebeskim." </ab>
               <ab n="65"> (65) Nato veliki svećenik razdrije haljine govoreći: "Pohulio je!
                Što nam još trebaju svjedoci! Evo, sada ste čuli hulu! </ab>
               <ab n="66"> (66) Što vam se čini?" Oni odgovoriše: "Smrt zaslužuje!" </ab>
               <ab n="67"> (67) Tada su mu pljuvali u lice i udarali ga, a drugi ga pljuskali </ab>
               <ab n="68"> (68) govoreći: "Proreci nam, Kriste, tko te udario?" </ab>
               <ab n="69"> (69) A Petar je sjedio vani u dvorištu. I pristupi mu jedna
                sluškinja govoreći: "I ti bijaše s Isusom Galilejcem." </ab>
               <ab n="70"> (70) On pred svima zanijeka: "Ne znam što govoriš." </ab>
               <ab n="71"> (71) Kad iziđe u predvorje, spazi ga druga i kaže nazočnima: "Ovaj
                bijaše s Isusom Nazarećaninom." </ab>
               <ab n="72"> (72) On opet zanijeka sa zakletvom: "Ne znam toga čovjeka." </ab>
               <ab n="73"> (73) Malo zatim nazočni pristupiše Petru i rekoše: "Doista, i ti si
                od njih! Ta govor te tvoj izdaje!" </ab>
               <ab n="74"> (74) On se tada stane zaklinjati i preklinjati: "Ne znam toga
                čovjeka." I odmah se oglasi pijetao. </ab>
               <ab n="75"> (75) I spomenu se Petar riječi koju mu Isus reče: "Prije nego se
                pijetao oglasi, triput ćeš me zatajiti." I iziđe te gorko zaplaka. </ab>
            </div>
            <div n="27" type="chapter">
               <ab n="1"> (27.1) A kad objutri, svi su glavari svećenički i starješine narodne
                održali vijećanje protiv Isusa da ga pogube. </ab>
               <ab n="2"> (2) I svezana ga odveli i predali upravitelju Pilatu. </ab>
               <ab n="3"> (3) Kada Juda, njegov izdajica, vidje da je Isus osuđen, pokaja se i
                vrati trideset srebrnjaka glavarima svećeničkim i starješinama </ab>
               <ab n="4"> (4) govoreći: "Sagriješih predavši krv nedužnu!" Odgovoriše: "Što se
                to nas tiče? To je tvoja stvar!" </ab>
               <ab n="5"> (5) I bacivši srebrnjake u Hram, ode te se objesi. </ab>
               <ab n="6"> (6) Glavari svećenički uzeše srebrnjake i rekoše: </ab>
               <ab n="7"> (7) "Nije dopušteno staviti ih u hramsku riznicu jer su krvarina."
                Posavjetuju se i kupe za njih lončarovu njivu za ukop stranaca. </ab>
               <ab n="8"> (8) Stoga se ona njiva zove "Krvava njiva" sve do danas. </ab>
               <ab n="9"> (9) Tada se ispuni što je rečeno po proroku Jeremiji: Uzeše trideset
                srebrnjaka - cijenu Neprocjenjivoga kojega procijeniše sinovi Izraelovi - </ab>
               <ab n="10"> (10) i dadoše ih za njivu lončarovu kako mi naredi Gospodin. </ab>
               <ab n="11"> (11) Dovedoše dakle Isusa pred upravitelja. Upita ga upravitelj: "Ti
                li si kralj židovski?" On odgovori: "Ti kažeš." </ab>
               <ab n="12"> (12) I dok su ga glavari svećenički i starješine narodne optuživale,
                ništa nije odgovarao. </ab>
               <ab n="13"> (13) Tada mu reče Pilat: "Ne čuješ li što sve protiv tebe svjedoče?" </ab>
               <ab n="14"> (14) I ne odgovori mu ni na jednu riječ te se upravitelj silno
                čudio. </ab>
               <ab n="15"> (15) A o Blagdanu upravitelj je običavao svjetini pustiti jednoga
                uznika, koga bi već htjeli. </ab>
               <ab n="16"> (16) Tada upravo bijaše u njih poznati uznik zvani Baraba. </ab>
               <ab n="17"> (17) Kad se dakle sabraše, reče im Pilat: "Koga hoćete da vam
                pustim: Barabu ili Isusa koji se zove Krist?" </ab>
               <ab n="18"> (18) Znao je doista da ga predadoše iz zavisti. </ab>
               <ab n="19"> (19) Dok je sjedio na sudačkoj stolici, poruči mu njegova žena:
                "Mani se ti onoga pravednika jer sam danas u snu mnogo pretrpjela zbog njega." </ab>
               <ab n="20"> (20) Međutim, glavari svećenički i starješine nagovore svjetinu da
                zaište Barabu, a Isus da se pogubi. </ab>
               <ab n="21"> (21) Upita ih dakle upravitelj: "Kojega od ove dvojice hoćete da vam
                pustim?" A oni rekoše: "Barabu!" </ab>
               <ab n="22"> (22) Kaže im Pilat: "Što dakle da učinim s Isusom koji se zove
                Krist?" Oni će: "Neka se razapne." </ab>
               <ab n="23"> (23) A on upita: "A što je zla učinio?" Vikahu još jače: "Neka se
                razapne!" </ab>
               <ab n="24"> (24) Kad Pilat vidje da ništa ne koristi, nego da biva sve veći
                metež, uzme vodu i opere ruke pred svjetinom govoreći: "Nevin sam od krvi ove! Vi se
                pazite!" </ab>
               <ab n="25"> (25) Sav narod nato odvrati: "Krv njegova na nas i na djecu našu!" </ab>
               <ab n="26"> (26) Tada im pusti Barabu, a Isusa, izbičevana, preda da se razapne. </ab>
               <ab n="27"> (27) Onda vojnici upraviteljevi uvedoše Isusa u dvor upraviteljev i
                skupiše oko njega cijelu četu. </ab>
               <ab n="28"> (28) Svukoše ga pa zaogrnuše skrletnim plaštem. </ab>
               <ab n="29"> (29) Spletoše zatim vijenac od trnja i staviše mu na glavu, a tako i
                trsku u desnicu. Prigibajući pred njim koljena, izrugivahu ga: "Zdravo, kralju
                židovski!" </ab>
               <ab n="30"> (30) Onda pljujući po njemu, uzimahu trsku i udarahu ga njome po
                glavi. </ab>
               <ab n="31"> (31) Pošto ga izrugaše, svukoše mu plašt, obukoše mu njegove haljine
                pa ga odvedoše da ga razapnu. </ab>
               <ab n="32"> (32) Izlazeći nađu nekoga čovjeka Cirenca, imenom Šimuna, i prisile
                ga da mu ponese križ. </ab>
               <ab n="33"> (33) I dođoše na mjesto zvano Golgota, to jest Lubanjsko mjesto, </ab>
               <ab n="34"> (34) dadoše mu piti vino sa žuči pomiješano. I kad okusi, ne htjede
                piti. </ab>
               <ab n="35"> (35) A pošto ga razapeše, razdijeliše među se haljine njegove
                bacivši kocku. </ab>
               <ab n="36"> (36) I sjedeći ondje, čuvahu ga. </ab>
               <ab n="37"> (37) I staviše mu ponad glave krivicu napisanu: "Ovo je Isus, kralj
                židovski." </ab>
               <ab n="38"> (38) Tada razapeše s njime dva razbojnika, jednoga zdesna, drugoga
                slijeva. </ab>
               <ab n="39"> (39) A prolaznici su ga pogrđivali mašući glavama: </ab>
               <ab n="40"> (40) "Ti koji razvaljuješ Hram i za tri ga dana sagradiš, spasi sam
                sebe! Ako si Sin Božji, siđi s križa!" </ab>
               <ab n="41"> (41) Slično i glavari svećenički s pismoznancima i starješinama,
                rugajući se, govorahu: </ab>
               <ab n="42"> (42) "Druge je spasio, sebe ne može spasiti! Kralj je Izraelov! Neka
                sada siđe s križa pa ćemo povjerovati u nj! </ab>
               <ab n="43"> (43) Uzdao se u Boga! Neka ga sad izbavi ako mu omilje! Ta govorio
                je: 'Sin sam Božji!'" </ab>
               <ab n="44"> (44) Tako ga vrijeđahu i s njim raspeti razbojnici. </ab>
               <ab n="45"> (45) Od šeste ure nasta tama po svoj zemlji - do ure devete. </ab>
               <ab n="46"> (46) O devetoj uri povika Isus iza glasa: "Eli, Eli, lema
                sabahtani?" To će reći: "Bože moj, Bože moj, zašto si me ostavio?" </ab>
               <ab n="47"> (47) A neki od nazočnih, čuvši to, govorahu: "Ovaj zove Iliju." </ab>
               <ab n="48"> (48) I odmah pritrča jedan od njih, uze spužvu, natopi je octom,
                natakne je na trsku i pruži mu piti. </ab>
               <ab n="49"> (49) A ostali rekoše: "Pusti da vidimo hoće li doći Ilija da ga
                spasi." </ab>
               <ab n="50"> (50) A Isus opet povika iz glasa i ispusti duh. </ab>
               <ab n="51"> (51) I gle, zavjesa se hramska razdrije odozgor dodolje, nadvoje;
                zemlja se potrese, pećine se raspukoše, </ab>
               <ab n="52"> (52) grobovi otvoriše i tjelesa mnogih svetih preminulih uskrsnuše </ab>
               <ab n="53"> (53) te iziđoše iz grobova nakon njegova uskrsnuća, uđoše u sveti
                grad i pokazaše se mnogima. </ab>
               <ab n="54"> (54) A satnik i oni koji su s njime čuvali Isusa vidješe potres i
                što se zbiva, silno se prestrašiše i rekoše: "Uistinu, Sin Božji bijaše ovaj." </ab>
               <ab n="55"> (55) A bijahu ondje i izdaleka promatrahu mnoge žene što su iz
                Galileje išle za Isusom poslužujući mu; </ab>
               <ab n="56"> (56) među njima Marija Magdalena i Marija, Jakovljeva i Josipova
                majka, i majka sinova Zebedejevih. </ab>
               <ab n="57"> (57) Uvečer dođe neki bogat čovjek iz Arimateje, imenom Josip, koji
                i sam bijaše učenik Isusov. </ab>
               <ab n="58"> (58) On pristupi Pilatu i zaiska tijelo Isusovo. Tada Pilat
                zapovjedi da mu se dadne. </ab>
               <ab n="59"> (59) Josip uze tijelo, povi ga u čisto platno </ab>
               <ab n="60"> (60) i položi u svoj novi grob koji bijaše isklesao u stijeni.
                Dokotrlja velik kamen na grobna vrata i otiđe. </ab>
               <ab n="61"> (61) A bijahu ondje Marija Magdalena i druga Marija: sjedile su
                nasuprot grobu. </ab>
               <ab n="62"> (62) Sutradan, to jest dan nakon Priprave, sabraše se glavari
                svećenički i farizeji kod Pilata </ab>
               <ab n="63"> (63) te mu rekoše: "Gospodaru, sjetismo se da onaj varalica još za
                života kaza: 'Nakon tri dana uskrsnut ću.' </ab>
               <ab n="64"> (64) Zapovjedi dakle da se grob osigura sve do trećega dana da ne bi
                možda došli njegovi učenici, ukrali ga pa rekli narodu: 'Uskrsnuo je od mrtvih!' I
                bit će posljednja prijevara gora od prve." </ab>
               <ab n="65"> (65) Reče im Pilat: "Imate stražu! Idite i osigurajte kako znate!" </ab>
               <ab n="66"> (66) Nato oni odu i osiguraju grob: zapečate kamen i postave stražu.
            </ab>
            </div>
            <div n="28" type="chapter">
               <ab n="1"> (28.1) Po suboti, u osvit prvoga dana u tjednu, dođe Marija Magdalena
                i druga Marija pogledati grob. </ab>
               <ab n="2"> (2) I gle, nastade žestok potres jer anđeo Gospodnji siđe s neba,
                pristupi, otkotrlja kamen i sjede na nj. </ab>
               <ab n="3"> (3) Lice mu bijaše kao munja, a odjeća bijela kao snijeg. </ab>
               <ab n="4"> (4) Od straha pred njim zadrhtaše stražari i obamriješe. </ab>
               <ab n="5"> (5) A anđeo progovori ženama: "Vi se ne bojte! Ta znam: Isusa
                Raspetoga tražite! </ab>
               <ab n="6"> (6) Nije ovdje! Uskrsnu kako reče. Hajde, vidite mjesto gdje je ležao </ab>
               <ab n="7"> (7) pa pođite žurno i javite njegovim učenicima da uskrsnu od mrtvih.
                I evo, ide pred vama u Galileju. Ondje ćete ga vidjeti. Evo, rekoh vam." </ab>
               <ab n="8"> (8) One otiđoše žurno s groba te sa strahom i velikom radošću otrčaše
                javiti njegovim učenicima. </ab>
               <ab n="9"> (9) Kad eto im Isusa u susret! Reče im: "Zdravo!" One polete k njemu,
                obujme mu noge i ničice mu se poklone. </ab>
               <ab n="10"> (10) Tada im Isus reče: "Ne bojte se! Idite, javite mojoj braći da
                pođu u Galileju! Ondje će me vidjeti!" </ab>
               <ab n="11"> (11) Dok su one odlazile, gle, neki od straže dođoše u grad i javiše
                glavarima svećeničkim sve što se dogodilo. </ab>
               <ab n="12"> (12) Oni se sabraše sa starješinama na vijećanje, uzeše mnogo novaca
                i dadoše vojnicima </ab>
               <ab n="13"> (13) govoreći: "Recite: 'Noću dok smo mi spavali, dođoše njegovi
                učenici i ukradoše ga.' </ab>
               <ab n="14"> (14) Ako to dočuje upravitelj, mi ćemo ga uvjeriti i sve učiniti da
                vi budete bez brige." </ab>
               <ab n="15"> (15) Oni uzeše novac i učiniše kako bijahu poučeni. I razglasilo se
                to među Židovima - sve do danas. </ab>
               <ab n="16"> (16) Jedanaestorica pođoše u Galileju na goru kamo im je naredio
                Isus. </ab>
               <ab n="17"> (17) Kad ga ugledaše, padoše ničice preda nj. A neki posumnjaše. </ab>
               <ab n="18"> (18) Isus im pristupi i prozbori: "Dana mi je sva vlast na nebu i na
                zemlji! </ab>
               <ab n="19"> (19) Pođite dakle i učinite mojim učenicima sve narode krsteći ih u
                ime Oca i Sina i Duha Svetoga </ab>
               <ab n="20"> (20) i učeći ih čuvati sve što sam vam zapovjedio!" "I evo, ja sam s
                vama u sve dane - do svršetka svijeta." </ab>
            </div>
         </div>
         <div n="41" ana="Mk" type="book">
            <div n="1" type="chapter">
               <ab n="1"> (1.1) Početak Evanđelja Isusa Krista Sina Božjega. </ab>
               <ab n="2"> (2) Pisano je u Izaiji proroku: Evo šaljem glasnika svoga pred licem
                tvojim da ti pripravi put. </ab>
               <ab n="3"> (3) Glas viče u pustinji: Pripravite put Gospodinu, poravnite mu
                staze! </ab>
               <ab n="4"> (4) Tako se pojavi Ivan: krstio je u pustinji i propovijedao krst
                obraćenja na otpuštenje grijeha. </ab>
               <ab n="5"> (5) Grnula k njemu sva judejska zemlja i svi Jeruzalemci: primali su
                od njega krštenje u rijeci Jordanu ispovijedajući svoje grijehe. </ab>
               <ab n="6"> (6) Ivan bijaše odjeven u devinu dlaku, s kožnatim pojasom oko
                bokova; hranio se skakavcima i divljim medom. </ab>
               <ab n="7"> (7) I propovijedao je: "Nakon mene dolazi jači od mene. Ja nisam
                dostojan sagnuti se i odriješiti mu remenje na obući. </ab>
               <ab n="8"> (8) Ja vas krstim vodom, a on će vas krstiti Duhom Svetim." </ab>
               <ab n="9"> (9) Onih dana dođe Isus iz Nazareta galilejskoga i primi u Jordanu
                krštenje od Ivana. </ab>
               <ab n="10"> (10) I odmah, čim izađe iz vode, ugleda otvorena nebesa i Duha poput
                goluba gdje silazi na nj, </ab>
               <ab n="11"> (11) a glas se zaori s nebesa: Ti si Sin moj, Ljubljeni! U tebi mi
                sva milina! </ab>
               <ab n="12"> (12) I odmah ga Duh nagna u pustinju. </ab>
               <ab n="13"> (13) I bijaše u pustinji četrdeset dana, gdje ga je iskušavao
                Sotona; bijaše sa zvijerima, a anđeli mu služahu. </ab>
               <ab n="14"> (14) A pošto Ivan bijaše predan, otiđe Isus u Galileju. Propovijedao
                je evanđelje Božje: </ab>
               <ab n="15"> (15) "Ispunilo se vrijeme, približilo se kraljevstvo Božje! Obratite
                se i vjerujte evanđelju!" </ab>
               <ab n="16"> (16) I prolazeći uz Galilejsko more, ugleda Šimuna i Andriju, brata
                Šimunova, gdje ribare na moru; bijahu ribari. </ab>
               <ab n="17"> (17) I reče im Isus: "Hajdete za mnom i učinit ću vas ribarima
                ljudi!" </ab>
               <ab n="18"> (18) Oni odmah ostaviše mreže i pođoše za njim. </ab>
               <ab n="19"> (19) Pošavši malo naprijed, ugleda Jakova Zebedejeva i njegova brata
                Ivana: u lađi su krpali mreže. </ab>
               <ab n="20"> (20) Odmah pozva i njih. Oni ostave oca Zebedeja u lađi s
                nadničarima i otiđu za njim. </ab>
               <ab n="21"> (21) I stignu u Kafarnaum. Odmah u subotu uđe on u sinagogu i poče
                naučavati. </ab>
               <ab n="22"> (22) Bijahu zaneseni njegovim naukom. Ta učio ih je kao onaj koji
                ima vlast, a ne kao pismoznanci. </ab>
               <ab n="23"> (23) A u njihovoj se sinagogi upravo zatekao čovjek opsjednut
                nečistim duhom. On povika: </ab>
               <ab n="24"> (24) "Što ti imaš s nama, Isuse Nazarećanine? Došao si da nas
                uništiš? Znam tko si: Svetac Božji!" </ab>
               <ab n="25"> (25) Isus mu zaprijeti: "Umukni i iziđi iz njega!" </ab>
               <ab n="26"> (26) Nato nečisti duh potrese njime pa povika iz svega glasa i iziđe
                iz njega. </ab>
               <ab n="27"> (27) Svi se zaprepastiše te se zapitkivahu: "Što li je ovo? Nova li
                i snažna nauka! Pa i samim nečistim dusima zapovijeda, i pokoravaju mu se." </ab>
               <ab n="28"> (28) I pročulo se odmah o njemu posvuda, po svoj okolici
                galilejskoj. </ab>
               <ab n="29"> (29) I odmah pošto iziđoše iz sinagoge, uđe s Jakovom i Ivanom u
                kuću Šimunovu i Andrijinu. </ab>
               <ab n="30"> (30) A punica Šimunova ležala u ognjici. I odmah mu kažu za nju. </ab>
               <ab n="31"> (31) On pristupi, prihvati je za ruku i podiže. I pusti je ognjica.
                I posluživaše im. </ab>
               <ab n="32"> (32) Uvečer, kad sunce zađe, donošahu preda nj sve bolesne i
                opsjednute. </ab>
               <ab n="33"> (33) I sav je grad nagrnuo k vratima. </ab>
               <ab n="34"> (34) I on ozdravi bolesnike - a bijahu mnogi i razne im bolesti - i
                zloduhe mnoge izagna. I ne dopusti zlodusima govoriti jer su ga znali. </ab>
               <ab n="35"> (35) Rano ujutro, još za mraka, ustane, iziđe i povuče se na samotno
                mjesto i ondje se moljaše. </ab>
               <ab n="36"> (36) Potražiše ga Šimun i njegovi drugovi. </ab>
               <ab n="37"> (37) Kad ga nađoše, rekoše mu: "Svi te traže." </ab>
               <ab n="38"> (38) Kaže im: "Hajdemo drugamo, u obližnja mjesta, da i ondje
                propovijedam! Ta zato sam došao." </ab>
               <ab n="39"> (39) I prođe svom Galilejom: propovijedao je u njihovim sinagogama i
                zloduhe izgonio. </ab>
               <ab n="40"> (40) I dođe k njemu neki gubavac, klekne i zamoli: "Ako hoćeš, možeš
                me očistiti!" </ab>
               <ab n="41"> (41) Isus ganut pruži ruku, dotače ga se pa će mu: "Hoću, budi
                čist!" </ab>
               <ab n="42"> (42) I odmah nesta s njega gube i očisti se. </ab>
               <ab n="43"> (43) Isus se otrese na nj i odmah ga otpravi </ab>
               <ab n="44"> (44) riječima: "Pazi, nikomu ništa ne kazuj, nego idi, pokaži se
                svećeniku i prinesi za svoje očišćenje što propisa Mojsije, njima za svjedočanstvo." </ab>
               <ab n="45"> (45) Ali čim iziđe, stane on uvelike pripovijedati i razglašavati
                događaj tako da Isus više nije mogao javno ući u grad, nego se zadržavao vani na
                samotnim mjestima. I dolažahu k njemu odasvud. </ab>
            </div>
            <div n="2" type="chapter">
               <ab n="1"> (2.1) I pošto nakon nekoliko dana opet uđe u Kafarnaum, pročulo se da
                je u kući. </ab>
               <ab n="2"> (2) I skupiše se mnogi te više nije bilo mjesta ni pred vratima. On
                im navješćivaše Riječ. </ab>
               <ab n="3"> (3) I dođu noseći k njemu uzetoga. Nosila ga četvorica. </ab>
               <ab n="4"> (4) Budući da ga zbog mnoštva nisu mogli unijeti k njemu, otkriju
                krov nad mjestom gdje bijaše Isus. Načinivši otvor, spuste postelju na kojoj je
                uzeti ležao. </ab>
               <ab n="5"> (5) Vidjevši njihovu vjeru, kaže Isus uzetome: "Sinko! Otpuštaju ti
                se grijesi." </ab>
               <ab n="6"> (6) Sjedjeli su ondje neki pismoznanci koji počeše mudrovati u sebi: </ab>
               <ab n="7"> (7) "Što to ovaj govori? Huli! Ta tko može grijehe otpuštati doli Bog
                jedini?" </ab>
               <ab n="8"> (8) Isus duhom odmah proniknu da tako mudruju u sebi, pa će im: "Što
                to mudrujete u sebi? </ab>
               <ab n="9"> (9) Ta što je lakše? Reći uzetomu: 'Otpuštaju ti se grijesi' ili
                reći: 'Ustani, uzmi svoju postelju i hodi?' </ab>
               <ab n="10"> (10) Ali da znate: vlastan je Sin Čovječji na zemlji otpuštati
                grijehe!" I reče uzetomu: </ab>
               <ab n="11"> (11) "Tebi zapovijedam, ustani, uzmi postelju i pođi kući!" </ab>
               <ab n="12"> (12) I on usta, uze odmah postelju i iziđe na očigled svima. Svi su
                zaneseni slavili Boga govoreći: "Takvo što nikad još ne vidjesmo!" </ab>
               <ab n="13"> (13) Isus ponovno iziđe k moru. Sve je ono mnoštvo grnulo k njemu i
                on ih poučavaše. </ab>
               <ab n="14"> (14) Prolazeći ugleda Levija Alfejeva gdje sjedi u carinarnici. I
                kaže mu: "Pođi za mnom!" On usta i pođe za njim. </ab>
               <ab n="15"> (15) Kada zatim Isus bijaše za stolom u njegovoj kući, nađoše se za
                stolom s njime i njegovim učenicima i mnogi carinici i grešnici. Bilo ih je uistinu
                mnogo. A slijedili su ga </ab>
               <ab n="16"> (16) i pismoznanci farizejske sljedbe pa vidjevši da jede s
                grešnicima i carinicima rekoše njegovim učenicima: "Zašto jede s carinicima i
                grešnicima?" </ab>
               <ab n="17"> (17) Čuvši to, Isus im reče: "Ne treba zdravima liječnika, nego
                bolesnima! Ne dođoh zvati pravednike, nego grešnike." </ab>
               <ab n="18"> (18) Ivanovi su učenici i farizeji postili. I dođu neki i kažu mu:
                "Zašto učenici Ivanovi i učenici farizejski poste, a tvoji učenici ne poste?" </ab>
               <ab n="19"> (19) Nato im Isus reče: "Mogu li svatovi postiti dok je zaručnik s
                njima? Dokle god imaju zaručnika sa sobom, ne mogu postiti. </ab>
               <ab n="20"> (20) Doći će već dani kad će im se ugrabiti zaručnik i tada će
                postiti u onaj dan!" </ab>
               <ab n="21"> (21) "Nitko ne prišiva krpe od sirova sukna na staro odijelo. Inače
                nova zakrpa vuče sa starog odijela pa nastane još veća rupa." </ab>
               <ab n="22"> (22) "I nitko ne ulijeva novo vino u stare mješine. Inače će vino
                poderati mješine pa propade i vino i mješine. Nego - novo vino u nove mješine!" </ab>
               <ab n="23"> (23) Jedne je subote prolazio kroz usjeve. Njegovi učenici počeše
                putem trgati klasje. A farizeji mu rekoše: </ab>
               <ab n="24"> (24) "Gle! Zašto čine što subotom nije dopušteno?" </ab>
               <ab n="25"> (25) Isus im odgovori: "Zar nikad niste čitali što učini David kad
                ogladnje te se nađe u potrebi on i njegovi pratioci? </ab>
               <ab n="26"> (26) Kako za velikog svećenika Ebjatara uđe u Dom Božji i pojede
                prinesene kruhove kojih ne smije jesti nitko osim svećenika; a on dade i svojim
                pratiocima?" </ab>
               <ab n="27"> (27) I govoraše im: "Subota je stvorena radi čovjeka, a ne čovjek
                radi subote. </ab>
               <ab n="28"> (28) Tako, Sin Čovječji gospodar je subote!" </ab>
            </div>
            <div n="3" type="chapter">
               <ab n="1"> (3.1) Uđe ponovno u sinagogu. Bio je ondje čovjek usahle ruke. </ab>
               <ab n="2"> (2) A oni vrebahu hoće li ga Isus u subotu izliječiti, da ga optuže. </ab>
               <ab n="3"> (3) On kaže čovjeku usahle ruke: "Stani na sredinu!" </ab>
               <ab n="4"> (4) A njima će: "Je li subotom dopušteno činiti dobro ili činiti zlo,
                život spasiti ili pogubiti?" No oni su šutjeli. </ab>
               <ab n="5"> (5) A on, ražalošćen okorjelošću srca njihova, srdito ih ošinu
                pogledom pa reče tom čovjeku: "Ispruži ruku!" On ispruži - i ruka mu zdrava! </ab>
               <ab n="6"> (6) Farizeji iziđu i dadnu se odmah s herodovcima na vijećanje protiv
                njega kako da ga pogube. </ab>
               <ab n="7"> (7) Isus se s učenicima povuče k moru. Za njim je išao silan svijet
                iz Galileje. I iz Judeje, </ab>
               <ab n="8"> (8) iz Jeruzalema, iz Idumeje, iz Transjordanije i iz okolice Tira i
                Sidona - silno je mnoštvo čulo što čini i nagrnulo k njemu. </ab>
               <ab n="9"> (9) Stoga reče učenicima neka mu se zbog mnoštva pripravi lađica da
                ga ne bi zgnjeli. </ab>
               <ab n="10"> (10) Jer mnoge je ozdravio pa su se svi koji bijahu pogođeni kakvim
                zlom bacali na nj da bi ga se dotakli. </ab>
               <ab n="11"> (11) A nečisti duhovi, čim bi ga spazili, padali bi preda nj i
                vikali: "Ti si Sin Božji!" </ab>
               <ab n="12"> (12) A on im se oštro prijetio da ga ne prokazuju. </ab>
               <ab n="13"> (13) Uziđe na goru i pozove koje sam htjede. I dođoše k njemu. </ab>
               <ab n="14"> (14) I ustanovi dvanaestoricu da budu s njime i da ih šalje
                propovijedati </ab>
               <ab n="15"> (15) s vlašću da izgone đavle. </ab>
               <ab n="16"> (16) Ustanovi dakle dvanaestoricu: Šimuna, kojemu nadjenu ime Petar, </ab>
               <ab n="17"> (17) i Jakova Zebedejeva i Ivana, brata Jakovljeva, kojima nadjenu
                ime Boanerges, to jest Sinovi groma, </ab>
               <ab n="18"> (18) i Andriju i Filipa i Bartolomeja i Mateja i Tomu i Jakova
                Alfejeva i Tadeja i Šimuna Kananajca </ab>
               <ab n="19"> (19) i Judu Iškariotskoga, koji ga izda. </ab>
               <ab n="20"> (20) I dođe Isus u kuću. Opet se skupi toliko mnoštvo da nisu mogli
                ni jesti. </ab>
               <ab n="21"> (21) Čuvši to, dođoše njegovi da ga obuzdaju jer se govorilo: "Izvan
                sebe je!" </ab>
               <ab n="22"> (22) I pismoznanci što siđoše iz Jeruzalema govorahu: "Beelzebula
                ima, po poglavici đavolskom izgoni đavle." </ab>
               <ab n="23"> (23) A on ih dozva pa im u prispodobama govoraše: "Kako može Sotona
                Sotonu izgoniti? </ab>
               <ab n="24"> (24) Ako se kraljevstvo u sebi razdijeli, ono ne može opstati. </ab>
               <ab n="25"> (25) Ili: ako se kuća u sebi razdijeli, ona ne može opstati. </ab>
               <ab n="26"> (26) Ako je dakle Sotona sam na sebe ustao i razdijelio se, ne može
                opstati, nego mu je kraj. </ab>
               <ab n="27"> (27) Nitko, dakako, ne može u kuću jakoga ući i oplijeniti mu
                pokućstvo ako prije jakoga ne sveže. Tada će mu kuću oplijeniti!" </ab>
               <ab n="28"> (28) Doista, kažem vam, sve će se oprostiti sinovima ljudskima,
                koliki god bili grijesi i hule kojima pohule. </ab>
               <ab n="29"> (29) No pohuli li tko na Duha Svetoga, nema oproštenja dovijeka;
                krivac je grijeha vječnoga." </ab>
               <ab n="30"> (30) Jer govorahu: "Duha nečistoga ima." </ab>
               <ab n="31"> (31) I dođu majka njegova i braća njegova. Ostanu vani, a k njemu
                pošalju neka ga pozovu. </ab>
               <ab n="32"> (32) Oko njega je sjedjelo mnoštvo. I reknu mu: "Eno vani majke
                tvoje i braće tvoje, traže te!" </ab>
               <ab n="33"> (33) On im odgovori: "Tko je majka moja i braća moja?" </ab>
               <ab n="34"> (34) I okruži pogledom po onima što su sjedjeli oko njega u krugu i
                kaže: "Evo majke moje, evo braće moje! </ab>
               <ab n="35"> (35) Tko god vrši volju Božju, on mi je brat i sestra i majka."
            </ab>
            </div>
            <div n="4" type="chapter">
               <ab n="1"> (4.1) I poče opet poučavati uz more. I zgrnu se k njemu silan svijet
                te on uđe u lađu i sjede na moru, a sve ono mnoštvo bijaše uz more, na kopnu. </ab>
               <ab n="2"> (2) Poučavao ih je u prispodobama mnogočemu. Govorio im u pouci: </ab>
               <ab n="3"> (3) "Poslušajte! Gle, iziđe sijač sijati. </ab>
               <ab n="4"> (4) I dok je sijao, poneko zrno pade uz put, dođoše ptice i pozobaše
                ga. </ab>
               <ab n="5"> (5) Neko opet pade na kamenito tlo gdje nemaše dosta zemlje. Odmah
                izniknu jer nemaše duboke zemlje. </ab>
               <ab n="6"> (6) Ali kad ogranu sunce, izgorje; i jer nemaše korijenja, osuši se. </ab>
               <ab n="7"> (7) Neko opet pade u trnje i trnje uzraste i uguši ga te ploda ne
                donese. </ab>
               <ab n="8"> (8) Neko napokon pade u dobru zemlju i dade plod, razraste se i
                razmnoži, te donese: jedno tridesetostruko, jedno šezdesetostruko, jedno stostruko." </ab>
               <ab n="9"> (9) I doda: "Tko ima uši da čuje, neka čuje!" </ab>
               <ab n="10"> (10) Kad bijaše nasamo, oni oko njega zajedno s dvanaestoricom
                pitahu ga o prispodobama. </ab>
               <ab n="11"> (11) I govoraše im: "Vama je dano otajstvo kraljevstva Božjega, a
                onima vani sve biva u prispodobama: </ab>
               <ab n="12"> (12) da gledaju, gledaju - i ne vide, slušaju, slušaju - i ne
                razumiju, da se ne obrate pa da im se otpusti." </ab>
               <ab n="13"> (13) I kaže im: "Zar ne znate tu prispodobu? Kako ćete onda
                razumjeti prispodobe uopće? </ab>
               <ab n="14"> (14) Sijač sije Riječ. </ab>
               <ab n="15"> (15) Oni uz put, gdje je Riječ posijana, jesu oni kojima, netom
                čuju, odmah dolazi Sotona i odnosi Riječ u njih posijanu. </ab>
               <ab n="16"> (16) Zasijani na tlo kamenito jesu oni koji kad čuju Riječ, odmah je
                s radošću prime, </ab>
               <ab n="17"> (17) ali nemaju u sebi korijena, nego su nestalni: kad nastane
                nevolja ili progonstvo zbog Riječi, odmah se sablazne. </ab>
               <ab n="18"> (18) A drugi su oni u trnje zasijani. To su oni koji poslušaju
                Riječ, </ab>
               <ab n="19"> (19) ali nadošle brige vremenite, zavodljivost bogatstva i ostale
                požude uguše Riječ te ona ostane bez ploda. </ab>
               <ab n="20"> (20) A zasijani na dobru zemlju jesu oni koji čuju i prime Riječ te
                urode: tridesetostruko, šezdesetostruko, stostruko. </ab>
               <ab n="21"> (21) I govoraše im: "Unosi li se svjetiljka da se pod posudu stavi
                ili pod postelju? Zar ne da se stavi na svijećnjak? </ab>
               <ab n="22"> (22) Ta ništa nije zastrto, osim zato da se očituje; i ništa
                skriveno, osim zato da dođe na vidjelo! </ab>
               <ab n="23"> (23) Ima li tko uši da čuje, neka čuje." </ab>
               <ab n="24"> (24) I govoraše im: "Pazite što slušate. Mjerom kojom mjerite mjerit
                će vam se. I nadodat će vam se. </ab>
               <ab n="25"> (25) Doista, onomu tko ima dat će se, a onomu tko nema oduzet će se
                i ono što ima." </ab>
               <ab n="26"> (26) I govoraše im: "Kraljevstvo je Božje kao kad čovjek baci sjeme
                u zemlju. </ab>
               <ab n="27"> (27) Spavao on ili bdio, noću i danju sjeme klija i raste - sam ne
                zna kako; </ab>
               <ab n="28"> (28) zemlja sama od sebe donosi plod: najprije stabljiku, onda klas
                i napokon puno zrnja na klasu. </ab>
               <ab n="29"> (29) A čim plod dopusti, brže se on laća srpa jer eto žetve." </ab>
               <ab n="30"> (30) I govoraše: "Kako da prispodobimo kraljevstvo nebesko ili u
                kojoj da ga prispodobi iznesemo? </ab>
               <ab n="31"> (31) Kao kad se gorušičino zrno posije u zemlju. Manje od svega
                sjemenja na zemlji, </ab>
               <ab n="32"> (32) jednoć posijano, naraste i postane veće od svega povrća pa
                potjera velike grane te se pod sjenom njegovom gnijezde ptice nebeske." </ab>
               <ab n="33"> (33) Mnogim takvim prispodobama navješćivaše im Riječ, kako već
                mogahu slušati. </ab>
               <ab n="34"> (34) Bez prispodobe im ne govoraše, a nasamo bi svojim učenicima sve
                razjašnjavao. </ab>
               <ab n="35"> (35) Uvečer istoga dana kaže im: "Prijeđimo prijeko!" </ab>
               <ab n="36"> (36) Oni otpuste mnoštvo i povezu Isusa kako već bijaše u lađi. A
                pratile su ga i druge lađe. </ab>
               <ab n="37"> (37) Najednom nasta žestoka oluja, na lađu navale valovi te su je
                već gotovo napunili. </ab>
               <ab n="38"> (38) A on na krmi spavaše na uzglavku. Probude ga i kažu mu:
                "Učitelju! Zar ne mariš što ginemo?" </ab>
               <ab n="39"> (39) On se probudi, zaprijeti vjetru i reče moru: "Utihni! Umukni!"
                I smiri se vjetar i nasta velika utiha. </ab>
               <ab n="40"> (40) Tada im reče: "Što ste bojažljivi? Kako nemate vjere?" </ab>
               <ab n="41"> (41) Oni se silno prestrašiše pa se zapitkivahu: "Tko li je ovaj da
                mu se i vjetar i more pokoravaju?" </ab>
            </div>
            <div n="5" type="chapter">
               <ab n="1"> (5.1) Stigoše na onu stranu mora, u kraj gerazenski. </ab>
               <ab n="2"> (2) Čim iziđe iz lađe, odmah mu iz grobnica pohiti u susret neki
                čovjek s nečistim duhom. </ab>
               <ab n="3"> (3) Obitavalište je imao u grobnicama. I nitko ga više nije mogao
                svezati ni lancima </ab>
               <ab n="4"> (4) jer je već često bio i okovima i lancima svezan, ali je raskinuo
                okove i iskidao lance i nitko ga nije mogao ukrotiti. </ab>
               <ab n="5"> (5) Po cijele bi noći i dane u grobnicama i po brdima vikao i bio se
                kamenjem. </ab>
               <ab n="6"> (6) Kad izdaleka opazi Isusa, dotrči i pokloni mu se, </ab>
               <ab n="7"> (7) a onda u sav glas povika: "Što ti imaš sa mnom, Isuse, Sine Boga
                Svevišnjega? Zaklinjem te Bogom, ne muči me!" </ab>
               <ab n="8"> (8) Jer Isus mu bijaše rekao: "Iziđi, duše nečisti, iz ovoga
                čovjeka!" </ab>
               <ab n="9"> (9) Isus ga nato upita: "Kako ti je ime?" Kaže mu: "Legija mi je ime!
                Ima nas mnogo!" </ab>
               <ab n="10"> (10) I uporno zaklinjaše Isusa da ih ne istjera iz onoga kraja. </ab>
               <ab n="11"> (11) A ondje je pod brdom paslo veliko krdo svinja. </ab>
               <ab n="12"> (12) Zaklinjahu ga dakle: "Pošalji nas u ove svinje da u njih
                uđemo!" </ab>
               <ab n="13"> (13) I on im dopusti. Tada iziđoše nečisti duhovi i uđoše u svinje.
                I krdo od oko dvije tisuće jurnu niz obronak u more i podavi se u moru. </ab>
               <ab n="14"> (14) Svinjari pobjegoše i razglasiše gradom i selima. A ljudi pođoše
                vidjeti što se dogodilo. </ab>
               <ab n="15"> (15) Dođu Isusu. Ugledaju opsjednutoga: sjedio je obučen i zdrave
                pameti - on koji ih je imao legiju. I prestraše se. </ab>
               <ab n="16"> (16) A očevici im razlagahu kako je to bilo s opsjednutim i ono o
                svinjama. </ab>
               <ab n="17"> (17) Tada ga stanu moliti da ode iz njihova kraja. </ab>
               <ab n="18"> (18) Kad je ulazio u lađu, onaj što bijaše opsjednut molio ga da
                bude uza nj. </ab>
               <ab n="19"> (19) No on mu ne dopusti, nego mu reče: "Pođi kući k svojima pa im
                javi što ti je učinio Gospodin, kako ti se smilovao." </ab>
               <ab n="20"> (20) On ode i poče razglašavati po Dekapolu što mu učini Isus. I svi
                su se divili. </ab>
               <ab n="21"> (21) Kad se Isus lađom ponovno prebacio prijeko, zgrnu se k njemu
                silan svijet. </ab>
               <ab n="22"> (22) Stajao je uz more. I dođe, gle, jedan od nadstojnika sinagoge,
                imenom Jair. Ugledavši ga, padne mu pred noge </ab>
               <ab n="23"> (23) pa ga usrdno moljaše: "Kćerkica mi je na umoru! Dođi, stavi
                ruke na nju da ozdravi i ostane u životu!" </ab>
               <ab n="24"> (24) I pođe s njima. A za njim je išao silan svijet i pritiskao ga. </ab>
               <ab n="25"> (25) A neka je žena dvanaest godina bolovala od krvarenja, </ab>
               <ab n="26"> (26) mnogo pretrpjela od pustih liječnika, razdala sve svoje i ništa
                nije koristilo; štoviše, bivalo joj je sve gore. </ab>
               <ab n="27"> (27) Čuvši za Isusa, priđe mu među mnoštvom odostraga i dotaknu se
                njegove haljine. </ab>
               <ab n="28"> (28) Mislila je: "Dotaknem li se samo njegovih haljina, bit ću
                spašena." </ab>
               <ab n="29"> (29) I odmah prestane njezino krvarenje te osjeti u tijelu da je
                ozdravila od zla. </ab>
               <ab n="30"> (30) Isus odmah u sebi osjeti da je iz njega izišla sila pa se
                okrenu usred mnoštva i reče: "Tko se to dotaknu mojih haljina?" </ab>
               <ab n="31"> (31) A učenici mu rekoše: "Ta vidiš kako te mnoštvo odasvud pritišće
                i još pitaš: 'Tko me se to dotaknu?'" </ab>
               <ab n="32"> (32) A on zaokruži pogledom da vidi onu koja to učini. </ab>
               <ab n="33"> (33) Žena, sva u strahu i trepetu, svjesna onoga što joj se
                dogodilo, pristupi i baci se preda nj pa mu kaza sve po istini. </ab>
               <ab n="34"> (34) On joj reče: "Kćeri, vjera te tvoja spasila! Pođi u miru i budi
                zdrava od svojega zla!" </ab>
               <ab n="35"> (35) Dok je Isus još govorio, eto nadstojnikovih s porukom. "Kći ti
                je umrla. Čemu dalje mučiti učitelja?" </ab>
               <ab n="36"> (36) Isus je čuo taj razgovor, pa će nadstojniku: "Ne boj se! Samo
                vjeruj!" </ab>
               <ab n="37"> (37) I ne dopusti da ga itko drugi prati osim Petra i Jakova i
                Ivana, brata Jakovljeva. </ab>
               <ab n="38"> (38) I dođu u kuću nadstojnikovu. Ugleda buku i one koji plakahu i
                naricahu u sav glas. </ab>
               <ab n="39"> (39) Uđe i kaže im: "Što bučite i plačete? Dijete nije umrlo, nego
                spava." </ab>
               <ab n="40"> (40) A oni mu se podsmjehivahu. No on ih sve izbaci, uzme sa sobom
                djetetova oca i majku i svoje pratioce pa uđe onamo gdje bijaše dijete. </ab>
               <ab n="41"> (41) Primi dijete za ruku govoreći: "Talita, kum!" što znači:
                "Djevojko! Zapovijedam ti, ustani!" </ab>
               <ab n="42"> (42) I djevojka odmah usta i poče hodati. Bijaše joj dvanaest
                godina. I u tren ostadoše zapanjeni, u čudu veliku. </ab>
               <ab n="43"> (43) On im dobro poprijeti neka toga nitko ne dozna; i reče da
                djevojci dadnu jesti. </ab>
            </div>
            <div n="6" type="chapter">
               <ab n="1"> (6.1) I otišavši odande, dođe u svoj zavičaj. A doprate ga učenici. </ab>
               <ab n="2"> (2) I kada dođe subota, poče učiti u sinagogi. I mnogi što su ga
                slušali preneraženi govorahu: "Odakle to ovome? Kakva li mu je mudrost dana? I kakva
                se to silna djela događaju po njegovim rukama? </ab>
               <ab n="3"> (3) Nije li ovo drvodjelja, sin Marijin, i brat Jakovljev, i Josipov,
                i Judin, i Šimunov? I nisu li mu sestre ovdje među nama?" I sablažnjavahu se o
                njega. </ab>
               <ab n="4"> (4) A Isus im govoraše: "Nije prorok bez časti doli u svom zavičaju i
                među rodbinom i u svom domu." </ab>
               <ab n="5"> (5) I ne mogaše ondje učiniti ni jedno čudo, osim što ozdravi
                nekoliko nemoćnika stavivši ruke na njih. </ab>
               <ab n="6"> (6) I čudio se njihovoj nevjeri. Obilazio je selima uokolo i
                naučavao. </ab>
               <ab n="7"> (7) Dozva dvanaestoricu te ih poče slati dva po dva dajući im vlast
                nad nečistim dusima. </ab>
               <ab n="8"> (8) I zapovjedi im da na put ne nose ništa osim štapa: ni kruha, ni
                torbe, ni novaca o pojasu, </ab>
               <ab n="9"> (9) nego da nose samo sandale i da ne oblače dviju haljina. </ab>
               <ab n="10"> (10) I govoraše im: "Kad uđete gdje u kuću, u njoj ostanite dok ne
                odete odande. </ab>
               <ab n="11"> (11) Ako vas gdje ne prime te vas ne poslušaju, iziđite odande i
                otresite prah ispod svojih nogu njima za svjedočanstvo." </ab>
               <ab n="12"> (12) Otišavši, propovijedali su obraćenje, </ab>
               <ab n="13"> (13) izgonili mnoge zloduhe i mnoge su nemoćnike mazali uljem i oni
                su ozdravljali. </ab>
               <ab n="14"> (14) Dočuo to i kralj Herod jer se razglasilo Isusovo ime te se
                govorilo: "Ivan Krstitelj uskrsnuo od mrtvih i zato čudesne sile djeluju u njemu." </ab>
               <ab n="15"> (15) A drugi govorahu: "Ilija je!" Treći opet: "Prorok, kao jedan od
                proroka." </ab>
               <ab n="16"> (16) Herod pak na to govoraše: "Uskrsnu Ivan kojemu ja odrubih
                glavu." </ab>
               <ab n="17"> (17) Herod doista bijaše dao uhititi Ivana i svezati ga u tamnici
                zbog Herodijade, žene brata svoga Filipa, kojom se bio oženio. </ab>
               <ab n="18"> (18) Budući da je Ivan govorio Herodu: "Ne smiješ imati žene brata
                svojega!", </ab>
               <ab n="19"> (19) Herodijada ga mrzila i htjela ga ubiti, ali nije mogla </ab>
               <ab n="20"> (20) jer se Herod bojao Ivana; znao je da je on čovjek pravedan i
                svet pa ga je štitio. I kad god bi ga slušao, uvelike bi se zbunio, a rado ga je
                slušao. </ab>
               <ab n="21"> (21) I dođe zgodan dan kad Herod o svom rođendanu priredi gozbu
                svojim velikašima, časnicima i prvacima galilejskim. </ab>
               <ab n="22"> (22) Uđe kći Herodijadina i zaplesa. Svidje se Herodu i
                sustolnicima. Kralj reče djevojci: "Zaišti od mene što god hoćeš i dat ću ti!" </ab>
               <ab n="23"> (23) I zakle joj se: "Što god zaišteš od mene, dat ću ti, pa bilo to
                i pol mojega kraljevstva." </ab>
               <ab n="24"> (24) Ona iziđe pa će svojoj materi: "Što da zaištem?" A ona će:
                "Glavu Ivana Krstitelja!" </ab>
               <ab n="25"> (25) I odmah žurno uđe kralju te zaište: "Hoću da mi odmah dadeš na
                pladnju glavu Ivana Krstitelja!" </ab>
               <ab n="26"> (26) Ožalosti se kralj, ali zbog zakletve i sustolnika na htjede je
                odbiti. </ab>
               <ab n="27"> (27) Kralj odmah posla krvnika i naredi da donese glavu Ivanovu. On
                ode, odrubi mu glavu u tamnici, </ab>
               <ab n="28"> (28) donese je na pladnju i dade je djevojci, a djevojka materi. </ab>
               <ab n="29"> (29) Kad za to dočuše Ivanovi učenici, dođu, uzmu njegovo tijelo i
                polože ga u grob. </ab>
               <ab n="30"> (30) Uto se apostoli skupe oko Isusa i izvijeste ga o svemu što su
                činili i naučavali. </ab>
               <ab n="31"> (31) I reče im: "Hajdete i vi u osamu na samotno mjesto, i
                otpočinite malo." Jer mnogo je svijeta dolazilo i odlazilo pa nisu imali kada ni
                jesti. </ab>
               <ab n="32"> (32) Otploviše dakle lađom na samotno mjesto, u osamu. </ab>
               <ab n="33"> (33) No kad su odlazili, mnogi ih vidješe i prepoznaše te se pješice
                iz svih gradova strčaše onamo i pretekoše ih. </ab>
               <ab n="34"> (34) Kad iziđe, vidje silan svijet i sažali mu se jer bijahu kao
                ovce bez pastira pa ih stane poučavati u mnogočemu. </ab>
               <ab n="35"> (35) A u kasni već sat pristupe mu učenici pa mu reknu: "Pust je ovo
                kraj i već je kasno. </ab>
               <ab n="36"> (36) Otpusti ih da odu po okolnim zaseocima i selima i kupe sebi što
                za jelo." </ab>
               <ab n="37"> (37) No on im odgovori: "Podajte im vi jesti." Kažu mu: "Da pođemo i
                kupimo za dvjesta denara kruha pa da im damo jesti?" </ab>
               <ab n="38"> (38) A on će im: "Koliko kruhova imate? Idite i vidite!" Pošto
                izvidješe, kažu: "Pet, i dvije ribe." </ab>
               <ab n="39"> (39) I zapovjedi im da sve, u skupinama, posjedaju po zelenoj travi. </ab>
               <ab n="40"> (40) I pružiše se po sto i po pedeset na svaku lijehu. </ab>
               <ab n="41"> (41) On uze pet kruhova i dvije ribe, pogleda na nebo, izreče
                blagoslov pa razlomi kruhove i davaše učenicima da posluže ljude. Tako i dvije ribe
                razdijeli svima. </ab>
               <ab n="42"> (42) I jeli su svi i nasitili se. </ab>
               <ab n="43"> (43) I od ulomaka nakupiše dvanaest punih košara, a i od riba. </ab>
               <ab n="44"> (44) A jelo je pet tisuća muškaraca. </ab>
               <ab n="45"> (45) On odmah prisili učenike da uđu u lađu i da se prebace prijeko,
                prema Betsaidi, dok on otpusti mnoštvo. </ab>
               <ab n="46"> (46) I pošto se rasta s ljudima, otiđe u goru da se pomoli. </ab>
               <ab n="47"> (47) Uvečer pak lađa bijaše posred mora, a on sam na kraju. </ab>
               <ab n="48"> (48) Vidjevši kako se muče veslajući, jer im bijaše protivan vjetar,
                oko četvrte noćne straže dođe k njima hodeći po moru. I htjede ih mimoići. </ab>
               <ab n="49"> (49) A oni, vidjevši kako hodi po moru, pomisliše da je utvara pa
                kriknuše. </ab>
               <ab n="50"> (50) Jer svi su ga vidjeli i prestrašili se. A on im odmah
                progovori: "Hrabro samo! Ja sam! Ne bojte se!" </ab>
               <ab n="51"> (51) I uziđe k njima u lađu, a vjetar utihnu. I veoma se,
                prekomjerno, snebivahu; </ab>
               <ab n="52"> (52) još ne shvatiše ono o kruhovima, nego im srce bijaše stvrdnuto. </ab>
               <ab n="53"> (53) Pošto doploviše na kraj, dođu u Genezaret i pristanu. </ab>
               <ab n="54"> (54) Kad iziđu iz lađe, ljudi ga odmah prepoznaju </ab>
               <ab n="55"> (55) pa oblete sav onaj kraj. I počnu donositi na nosilima bolesnike
                onamo gdje bi čuli da se on nalazi. </ab>
               <ab n="56"> (56) I kamo bi god ulazio - u sela, u gradove, u zaseoke - po
                trgovima bi stavljali bolesnike i molili ga da se dotaknu makar skuta njegove
                haljine. I koji bi ga se god dotakli, ozdravljali bi. </ab>
            </div>
            <div n="7" type="chapter">
               <ab n="1"> (7.1) Skupe se oko njega farizeji i neki od pismoznanaca koji dođoše
                iz Jeruzalema. </ab>
               <ab n="2"> (2) I opaze da neki njegovi učenici jedu kruh nečistih, to jest
                neopranih ruku. </ab>
               <ab n="3"> (3) A farizeji i svi Židovi ne jedu ako prije temeljito ne operu
                ruke; drže se predaje starih. </ab>
               <ab n="4"> (4) Niti s trga što jedu ako prije ne operu. Mnogo toga još ima što
                zbog predaje drže: pranje čaša, vrčeva i lonaca. </ab>
               <ab n="5"> (5) Zato farizeji i pismoznanci upitaju Isusa: "Zašto tvoji učenici
                ne postupaju po predaji starih, nego nečistih ruku blaguju?" </ab>
               <ab n="6"> (6) A on im reče: "Dobro prorokova Izaija o vama, licemjeri, kad
                napisa: Ovaj me narod usnama časti, a srce mu je daleko od mene. </ab>
               <ab n="7"> (7) Uzalud me štuju naučavajući nauke - uredbe ljudske. </ab>
               <ab n="8"> (8) Napustili ste zapovijed Božju, a držite se predaje ljudske." </ab>
               <ab n="9"> (9) Još im govoraše: "Lijepo! Dokidate Božju zapovijed da biste
                sačuvali svoju predaju. </ab>
               <ab n="10"> (10) Mojsije doista reče: Poštuj oca svoga i majku svoju. I: Tko
                prokune oca ili majku, smrću neka se kazni. </ab>
               <ab n="11"> (11) A vi velite: 'Rekne li tko ocu ili majci: Pomoć koja te od mene
                ide neka bude 'korban', to jest sveti dar', </ab>
               <ab n="12"> (12) takvome više ne dopuštate ništa učiniti za oca ili majku. </ab>
               <ab n="13"> (13) Tako dokidate riječ Božju svojom predajom, koju sami sebi
                predadoste. I još štošta tomu slično činite." </ab>
               <ab n="14"> (14) Tada ponovno dozove mnoštvo i stane govoriti: "Poslušajte me
                svi i razumijte! </ab>
               <ab n="15"> (15) Ništa što izvana ulazi u čovjeka ne može ga onečistiti, nego
                što iz čovjeka izlazi - to ga onečišćuje. </ab>
               <ab n="16"> (16) Tko ima uši da čuje, neka čuje!" </ab>
               <ab n="17"> (17) I kad od mnoštva uđe u kuću, upitaše ga učenici za prispodobu. </ab>
               <ab n="18"> (18) I reče im: "Tako? Ni vi ne razumijete? Ne shvaćate li da
                čovjeka ne može onečistiti što u nj ulazi </ab>
               <ab n="19"> (19) jer mu ne ulazi u srce, nego u utrobu te izlazi u zahod?" Tako
                on očisti sva jela. </ab>
               <ab n="20"> (20) Još dometnu: "Što iz čovjeka izlazi, te onečišćuje čovjeka. </ab>
               <ab n="21"> (21) Ta iznutra, iz srca čovječjega, izlaze zle namisli, bludništva,
                krađe, ubojstva, </ab>
               <ab n="22"> (22) preljubi, lakomstva, opakosti, prijevara, razuzdanost, zlo oko,
                psovka, uznositost, bezumlje. </ab>
               <ab n="23"> (23) Sva ta zla iznutra izlaze i onečišćuju čovjeka." </ab>
               <ab n="24"> (24) Odande otiđe u kraj tirski. I uđe u neku kuću. Htio je da nitko
                ne sazna, ali se nije mogao sakriti, </ab>
               <ab n="25"> (25) nego odmah doču žena koje kćerkica imaše duha nečistoga. Ona
                dođe i pade mu pred noge. </ab>
               <ab n="26"> (26) A žena bijaše Grkinja, Sirofeničanka rodom. I moljaše ga da joj
                iz kćeri istjera zloduha. </ab>
               <ab n="27"> (27) A on joj govoraše: "Pusti da se prije nasite djeca! Ne priliči
                uzeti kruh djeci i baciti ga psićima." </ab>
               <ab n="28"> (28) A ona će mu: "Da, Gospodine! Ali i psići ispod stola jedu od
                mrvica dječjih." </ab>
               <ab n="29"> (29) Reče joj: "Zbog te riječi idi, izišao je iz tvoje kćeri
                zloduh." </ab>
               <ab n="30"> (30) I ode kući te nađe dijete gdje leži na postelji, a zloduh je
                bio izišao. </ab>
               <ab n="31"> (31) Zatim se ponovno vrati iz krajeva tirskih pa preko Sidona dođe
                Galilejskom moru, u krajeve dekapolske. </ab>
               <ab n="32"> (32) Donesu mu nekoga gluhog mucavca pa ga zamole da stavi na nj
                ruku. </ab>
               <ab n="33"> (33) On ga uzme nasamo od mnoštva, utisne svoje prste u njegove uši,
                zatim pljune i dotakne se njegova jezika. </ab>
               <ab n="34"> (34) Upravi pogled u nebo, uzdahne i kaže mu: "Effata!" - to će
                reći: "Otvori se!" </ab>
               <ab n="35"> (35) I odmah mu se otvoriše uši i razdriješi spona jezika te stade
                govoriti razgovijetno. </ab>
               <ab n="36"> (36) A Isus im zabrani da nikome ne kazuju. No što im je on više
                branio, oni su to više razglašavali </ab>
               <ab n="37"> (37) i preko svake mjere zadivljeni govorili: "Dobro je sve učinio!
                Gluhima daje čuti, nijemima govoriti!" </ab>
            </div>
            <div n="8" type="chapter">
               <ab n="1"> (8.1) Onih se dana opet skupio silan svijet. Budući da nisu imali što
                jesti, dozva Isus učenike pa im reče: </ab>
               <ab n="2"> (2) "Žao mi je naroda jer su već tri dana uza me i nemaju što jesti. </ab>
               <ab n="3"> (3) Ako ih otpravim gladne njihovim kućama, klonut će putom. A neki
                su od njih došli iz daleka." </ab>
               <ab n="4"> (4) Učenici mu odgovore: "Otkuda bi ih tko ovdje u pustinji mogao
                nahraniti kruhom?" </ab>
               <ab n="5"> (5) On ih zapita: "Koliko kruhova imate?" Oni odgovore: "Sedam." </ab>
               <ab n="6"> (6) Nato zapovjedi mnoštvu da posjeda po zemlji. I uze sedam kruhova,
                zahvali, razlomi i davaše svojim učenicima da posluže. I poslužiše mnoštvu. </ab>
               <ab n="7"> (7) A imali su i malo ribica. Blagoslovi i njih te reče da i to
                posluže. </ab>
               <ab n="8"> (8) I jeli su i nasitili se. A od preteklih ulomaka odniješe sedam
                košara. </ab>
               <ab n="9"> (9) Bilo ih je oko četiri tisuće. Tada ih otpusti, </ab>
               <ab n="10"> (10) a sam sa svojim učenicima odmah uđe u lađu i ode u kraj
                dalmanutski. </ab>
               <ab n="11"> (11) Tada istupiše farizeji i počeše raspravljati s njime.
                Iskušavajući ga, zatraže od njega znak s neba. </ab>
               <ab n="12"> (12) On uzdahnu iz sve duše i reče: "Zašto ovaj naraštaj traži znak?
                Zaista, kažem vam, ovome se naraštaju neće dati znak." </ab>
               <ab n="13"> (13) Tada ih ostavi, ponovno uđe u lađu pa otiđe prijeko. </ab>
               <ab n="14"> (14) A zaboraviše ponijeti kruha; imali su samo jedan kruh sa sobom
                na lađi. </ab>
               <ab n="15"> (15) Nato ih Isus opomenu: "Pazite, čuvajte se kvasca farizejskog i
                kvasca Herodova!" </ab>
               <ab n="16"> (16) Oni, zamišljeni, među sobom govorahu: "Kruha nemamo." </ab>
               <ab n="17"> (17) Zamijetio to Isus pa im reče: "Zašto ste zamišljeni što kruha
                nemate? Zar još ne shvaćate i ne razumijete? Zar vam je srce stvrdnuto? </ab>
               <ab n="18"> (18) Oči imate, a ne vidite; uši imate, a ne čujete? Zar se ne
                sjećate? </ab>
               <ab n="19"> (19) Kad sam ono razlomio pet kruhova na pet tisuća, koliko punih
                košara ulomaka odnijeste?" Kažu mu: "Dvanaest." </ab>
               <ab n="20"> (20) "A kada razlomih sedam na četiri tisuće, koliko punih košara
                ulomaka odnijeste?" Odgovore: "Sedam." </ab>
               <ab n="21"> (21) A on će njima: "I još ne razumijete?" </ab>
               <ab n="22"> (22) Dođu u Betsaidu, dovedu mu slijepca pa ga zamole da ga se
                dotakne. </ab>
               <ab n="23"> (23) On uhvati slijepca za ruku, izvede ga iz sela, pljunu mu u oči,
                stavi na nj ruke i zapita ga: "Vidiš li što?" </ab>
               <ab n="24"> (24) Slijepac upilji pogled i reče: "Opažam ljude; vidim nešto kao
                drveće ... hodaju." </ab>
               <ab n="25"> (25) Tada mu Isus opet stavi ruke na oči i slijepac progleda i
                ozdravi te je mogao sve jasno na daleko vidjeti. </ab>
               <ab n="26"> (26) Tada ga posla kući i reče mu: "Ne ulazi u selo." </ab>
               <ab n="27"> (27) I krenu Isus i njegovi učenici u sela Cezareje Filipove. Putem
                on upita učenike: "Što govore ljudi, tko sam ja?" </ab>
               <ab n="28"> (28) Oni mu rekoše: "Da si Ivan Krstitelj, drugi da si Ilija, treći
                opet da si neki od proroka." </ab>
               <ab n="29"> (29) On njih upita: "A vi, što vi kažete, tko sam ja?" Petar
                prihvati i reče: "Ti si Pomazanik - Krist!" </ab>
               <ab n="30"> (30) I zaprijeti im da nikomu ne kazuju o njemu. </ab>
               <ab n="31"> (31) I poče ih poučavati kako Sin Čovječji treba da mnogo pretrpi,
                da ga starješine, glavari svećenički i pismoznanci odbace, da bude ubijen i nakon
                tri dana da ustane. </ab>
               <ab n="32"> (32) Otvoreno im to govoraše. Petar ga uze u stranu i poče
                odvraćati. </ab>
               <ab n="33"> (33) A on se okrenu, pogleda svoje učenike pa zaprijeti Petru: "Nosi
                se od mene, sotono, jer ti nije na pameti što je Božje, nego što je ljudsko!" </ab>
               <ab n="34"> (34) Tada dozva narod i učenike pa im reče: "Hoće li tko za mnom,
                neka se odrekne samoga sebe, neka uzme svoj križ i neka ide za mnom. </ab>
               <ab n="35"> (35) Tko hoće život svoj spasiti, izgubit će ga; a tko izgubi život
                svoj poradi mene i evanđelja, spasit će ga. </ab>
               <ab n="36"> (36) Ta što koristi čovjeku steći sav svijet, a životu svojemu
                nauditi? </ab>
               <ab n="37"> (37) Ta što da čovjek dadne u zamjenu za život svoj? </ab>
               <ab n="38"> (38) Doista, tko se zastidi mene i mojih riječi u ovom preljubničkom
                i grešničkom naraštaju - njega će se stidjeti i Sin Čovječji kada dođe u slavi Oca
                svoga zajedno sa svetim anđelima." </ab>
            </div>
            <div n="9" type="chapter">
               <ab n="1"> (9.1) Još im govoraše: "Zaista, kažem vam, neki od ovdje nazočnih
                neće okusiti smrti dok ne vide da je kraljevstvo Božje došlo u sili." </ab>
               <ab n="2"> (2) Nakon šest dana uze Isus sa sobom Petra, Jakova i Ivana i povede
                ih na goru visoku, u osamu, same, i preobrazi se pred njima. </ab>
               <ab n="3"> (3) I haljine mu postadoše sjajne, bijele veoma - nijedan ih bjelilac
                na zemlji ne bi mogao tako izbijeliti. </ab>
               <ab n="4"> (4) I ukaza im se Ilija s Mojsijem te razgovarahu s Isusom. </ab>
               <ab n="5"> (5) A Petar prihvati i reče Isusu: "Učitelju, dobro nam je ovdje
                biti! Načinimo tri sjenice: tebi jednu, Mojsiju jednu i Iliji jednu." </ab>
               <ab n="6"> (6) Doista nije znao što da kaže jer bijahu prestrašeni. </ab>
               <ab n="7"> (7) I pojavi se oblak i zasjeni ih, a iz oblaka se začu glas: "Ovo je
                Sin moj, Ljubljeni! Slušajte ga!" </ab>
               <ab n="8"> (8) I odjednom, obazrevši se uokolo, nikoga uza se ne vidješe doli
                Isusa sama. </ab>
               <ab n="9"> (9) Dok su silazili s gore, naloži im da nikomu ne pripovijedaju što
                su vidjeli dok Sin Čovječji od mrtvih ne ustane. </ab>
               <ab n="10"> (10) Oni održaše tu riječ, ali se među sobom pitahu što znači to
                njegovo "od mrtvih ustati" </ab>
               <ab n="11"> (11) pa ga upitaju: "Zašto pismoznanci govore da prije treba da dođe
                Ilija?" </ab>
               <ab n="12"> (12) A on im reče: "Ilija će, doduše, prije doći i sve obnoviti. Pa
                kako ipak piše o Sinu Čovječjem da će mnogo pretrpjeti i biti prezren? </ab>
               <ab n="13"> (13) Ali, velim vam: Ilija je već došao i oni učiniše s njim što im
                se prohtjelo, kao što piše o njemu." </ab>
               <ab n="14"> (14) Kada dođoše k učenicima, ugledaše oko njih silan svijet i
                pismoznance kako raspravljaju s njima. </ab>
               <ab n="15"> (15) Čim ga sve ono mnoštvo ugleda, iznenađeno brže pohrli
                pozdraviti ga. </ab>
               <ab n="16"> (16) A on ih upita: "Što to raspravljaste s njima?" </ab>
               <ab n="17"> (17) Odvrati netko iz mnoštva: "Učitelju, dovedoh k tebi svoga sina
                koji ima nijemoga duha. </ab>
               <ab n="18"> (18) Gdje ga god zgrabi, obara ga, a on pjeni, škripi zubima i koči
                se. Rekoh tvojim učenicima da ga izagnaju, ali ne mogoše." </ab>
               <ab n="19"> (19) On im odvrati: "O rode nevjerni! Dokle mi je biti s vama? Dokle
                li vas podnositi? Dovedite ga k meni!" </ab>
               <ab n="20"> (20) I dovedoše ga k njemu. Čim zloduh ugleda Isusa, potrese
                dječakom i on se, oboren na zemlju, stane valjati i pjeniti. </ab>
               <ab n="21"> (21) Isus upita njegova oca: "Koliko je vremena kako mu se to
                događa?" On reče: "Od djetinjstva! </ab>
               <ab n="22"> (22) A često ga znade baciti i u vatru i u vodu da ga upropasti.
                Nego, ako što možeš, pomozi nam, imaj samilosti s nama!" </ab>
               <ab n="23"> (23) Nato mu Isus reče: "Što? Ako možeš? Sve je moguće onomu koji
                vjeruje!" </ab>
               <ab n="24"> (24) Dječakov otac brže povika: "Vjerujem! Pomozi mojoj nevjeri!" </ab>
               <ab n="25"> (25) Vidjevši da svijet odasvud grne, Isus zaprijeti nečistomu duhu:
                "Nijemi i gluhi duše, ja ti zapovijedam, iziđi iz njega i da nisi više u nj ušao!" </ab>
               <ab n="26"> (26) Zloduh nato zaviče, žestoko strese dječaka te iziđe, a on osta
                kao mrtav te su mnogi govorili da je umro. </ab>
               <ab n="27"> (27) No Isus ga dohvati za ruku, podiže ga i on ustade. </ab>
               <ab n="28"> (28) Kad Isus uđe u kuću, upitaše ga učenici nasamo: "Kako to da ga
                mi ne mogosmo izagnati?" </ab>
               <ab n="29"> (29) Odgovori im: "Ovaj se rod ničim drugim ne može izagnati osim
                molitvom i postom." </ab>
               <ab n="30"> (30) Otišavši odande, prolažahu kroz Galileju. On ne htjede da to
                itko sazna. </ab>
               <ab n="31"> (31) Jer poučavaše svoje učenike. Govoraše im: "Sin Čovječji predaje
                se u ruke ljudima. Ubit će ga, ali će on, ubijen, nakon tri dana ustati." </ab>
               <ab n="32"> (32) No oni ne razumješe te besjede, a bojahu ga se pitati. </ab>
               <ab n="33"> (33) I dođoše u Kafarnaum. I već u kući upita ih: "Što ste putem
                raspravljali?" </ab>
               <ab n="34"> (34) A oni umukoše jer putem među sobom razgovarahu o tome tko je
                najveći. </ab>
               <ab n="35"> (35) On sjede i dozove dvanaestoricu te im reče: "Ako tko želi biti
                prvi, neka bude od svih posljednji i svima poslužitelj!" </ab>
               <ab n="36"> (36) I uzme dijete, postavi ga posred njih, zagrli ga i reče im: </ab>
               <ab n="37"> (37) "Tko god jedno ovakvo dijete primi u moje ime, mene prima. A
                tko mene prima, ne prima mene, nego onoga koji mene posla." </ab>
               <ab n="38"> (38) Reče mu Ivan: "Učitelju, vidjesmo jednoga kako u tvoje ime
                izgoni zloduhe. Mi smo mu branili jer ne ide s nama." </ab>
               <ab n="39"> (39) A Isus reče: "Ne branite mu! Jer nitko ne može učiniti nešto
                silno u moje ime pa me ubrzo zatim pogrditi. </ab>
               <ab n="40"> (40) Tko nije protiv nas, za nas je." </ab>
               <ab n="41"> (41) "Uistinu, tko vas napoji čašom vode u ime toga što ste
                Kristovi, zaista, kažem vam, neće mu propasti plaća." </ab>
               <ab n="42"> (42) "Onomu naprotiv tko bi sablaznio jednoga od ovih najmanjih što
                vjeruju, daleko bi bolje bilo da s mlinskim kamenom o vratu bude bačen u more." </ab>
               <ab n="43"> (43) "Pa ako te ruka sablažnjava, odsijeci je. Bolje ti je sakatu
                ući u život, nego s obje ruke otići u pakao, u oganj neugasivi. </ab>
               <ab n="44"> (44) # </ab>
               <ab n="45"> (45) I ako te noga sablažnjava, odsijeci je. Bolje ti je hromu ući u
                život, nego s obje noge bit bačen u pakao. </ab>
               <ab n="46"> (46) # </ab>
               <ab n="47"> (47) I ako te oko sablažnjava, iskopaj ga. Bolje ti je jednooku ući
                u kraljevstvo Božje, nego s oba oka biti bačen u pakao, </ab>
               <ab n="48"> (48) gdje crv njihov ne gine niti se oganj gasi. </ab>
               <ab n="49"> (49) Uistinu, ognjem će svaki od njih biti posoljen. </ab>
               <ab n="50"> (50) Dobra je sol. Ali ako sol postane neslana, čime ćete nju
                začiniti? Imajte sol u sebi, a mir među sobom!" </ab>
            </div>
            <div n="10" type="chapter">
               <ab n="1"> (10.1) Krenuvši odande, dođe u judejski kraj i na onu stranu Jordana.
                I opet mnoštvo nagrnu k njemu, a on ih po svojem običaju ponovno poučavaše. </ab>
               <ab n="2"> (2) A pristupe farizeji pa, da ga iskušaju, upitaše: "Je li mužu
                dopušteno otpustiti ženu?" </ab>
               <ab n="3"> (3) On im odgovori: "Što vam zapovjedi Mojsije?" </ab>
               <ab n="4"> (4) Oni rekoše: "Mojsije je dopustio napisati otpusno pismo i -
                otpustiti." </ab>
               <ab n="5"> (5) A Isus će im: "Zbog okorjelosti srca vašega napisa vam on tu
                zapovijed. </ab>
               <ab n="6"> (6) Od početka stvorenja muško i žensko stvori ih. </ab>
               <ab n="7"> (7) Stoga će čovjek ostaviti oca i majku da prione uza svoju ženu; </ab>
               <ab n="8"> (8) i dvoje njih bit će jedno tijelo. Tako više nisu dvoje, nego jedno
                tijelo. </ab>
               <ab n="9"> (9) Što dakle Bog združi, čovjek neka ne rastavlja!" </ab>
               <ab n="10"> (10) U kući su ga učenici ponovno o tome ispitivali. </ab>
               <ab n="11"> (11) I reče im: "Tko otpusti svoju ženu pa se oženi drugom, čini
                prema prvoj preljub. </ab>
               <ab n="12"> (12) I ako žena napusti svoga muža pa se uda za drugoga, čini
                preljub." </ab>
               <ab n="13"> (13) Donosili mu dječicu da ih se dotakne, a učenici im branili. </ab>
               <ab n="14"> (14) Opazivši to, Isus se ozlovolji i reče im: "Pustite dječicu neka
                dolaze k meni; ne priječite im jer takvih je kraljevstvo Božje! </ab>
               <ab n="15"> (15) Zaista, kažem vam, tko ne primi kraljevstva Božjega kao dijete,
                ne, u nj neće ući." </ab>
               <ab n="16"> (16) Nato ih zagrli pa ih blagoslivljaše polažući na njih ruke. </ab>
               <ab n="17"> (17) I dok je izlazio na put, dotrči netko, klekne preda nj pa ga
                upita: "Učitelju dobri, što mi je činiti da baštinim život vječni?" </ab>
               <ab n="18"> (18) Isus mu reče: "Što me zoveš dobrim? Nitko nije dobar doli Bog
                jedini! </ab>
               <ab n="19"> (19) Zapovijedi znadeš: Ne ubij! Ne čini preljuba! Ne ukradi! Ne
                svjedoči lažno! Ne otmi! Poštuj oca svoga i majku!" </ab>
               <ab n="20"> (20) On mu odgovori: "Učitelju, sve sam to čuvao od svoje mladosti." </ab>
               <ab n="21"> (21) Isus ga nato pogleda, zavoli ga i rekne mu: "Jedno ti
                nedostaje! Idi i što imaš, prodaj i podaj siromasima pa ćeš imati blago na nebu. A
                onda dođi i idi za mnom." </ab>
               <ab n="22"> (22) On se na tu riječ smrkne i ode žalostan jer imaše velik imetak. </ab>
               <ab n="23"> (23) Isus zaokruži pogledom pa će svojim učenicima: "Kako li će
                teško imućnici u kraljevstvo Božje!" </ab>
               <ab n="24"> (24) Učenici ostadoše zapanjeni tim njegovim riječima. Zato im Isus
                ponovi: "Djeco, kako je teško u kraljevstvo Božje! </ab>
               <ab n="25"> (25) Lakše je devi kroz ušice iglene nego bogatašu u kraljevstvo
                Božje." </ab>
               <ab n="26"> (26) Oni se još većma snebivahu te će jedan drugome: "Pa tko se onda
                može spasiti?" </ab>
               <ab n="27"> (27) Isus upre u njih pogled i reče: "Ljudima je nemoguće, ali ne
                Bogu! Ta Bogu je sve moguće!" </ab>
               <ab n="28"> (28) Petar mu poče govoriti: "Evo, mi sve ostavismo i pođosmo za
                tobom." </ab>
               <ab n="29"> (29) Reče Isus: "Zaista, kažem vam, nema ga tko ostavi kuću, ili
                braću, ili sestre, ili majku, ili oca, ili djecu, ili polja poradi mene i poradi
                evanđelja, </ab>
               <ab n="30"> (30) a da ne bi sada, u ovom vremenu, s progonstvima primio
                stostruko kuća, i braće, i sestara, i majki, i djece, i polja - i u budućem vijeku
                život vječni. </ab>
               <ab n="31"> (31) A mnogi prvi bit će posljednji i posljednji prvi." </ab>
               <ab n="32"> (32) Putovali su tako uzlazeći u Jeruzalem. Isus je išao pred njima
                te bijahu zaprepašteni, a oni koji su išli za njima, prestrašeni. Tada Isus opet uze
                dvanaestoricu i poče im kazivati što će ga zadesiti: </ab>
               <ab n="33"> (33) "Evo, uzlazimo u Jeruzalem i Sin Čovječji bit će predan
                glavarima svećeničkim i pismoznancima. Osudit će ga na smrt, predati poganima, </ab>
               <ab n="34"> (34) izrugati i popljuvati. Izbičevat će ga, ubit će ga, ali on će
                nakon tri dana ustati." </ab>
               <ab n="35"> (35) I pristupe mu Jakov i Ivan, sinovi Zebedejevi, govoreći mu:
                "Učitelju, htjeli bismo da nam učiniš što te zaištemo." </ab>
               <ab n="36"> (36) A on će im: "Što hoćete da vam učinim?" </ab>
               <ab n="37"> (37) Oni mu rekoše: "Daj nam da ti u slavi tvojoj sjednemo jedan
                zdesna, a drugi slijeva." </ab>
               <ab n="38"> (38) A Isus im reče: "Ne znate što ištete. Možete li piti čašu koju
                ja pijem, ili krstiti se krstom kojim se ja krstim?" </ab>
               <ab n="39"> (39) Oni mu rekoše: "Možemo." A Isus će im: "Čašu koju ja pijem pit
                ćete i krstom kojim se ja krstim bit ćete kršteni, </ab>
               <ab n="40"> (40) ali sjesti meni zdesna ili slijeva nisam ja vlastan dati - to
                je onih kojima je pripravljeno." </ab>
               <ab n="41"> (41) Kad su to čula ostala desetorica, počeše se gnjeviti na Jakova
                i Ivana. </ab>
               <ab n="42"> (42) Zato ih Isus dozva i reče im: "Znate da oni koji se smatraju
                vladarima gospoduju svojim narodima i velikaši njihovi drže ih pod vlašću. </ab>
               <ab n="43"> (43) Nije tako među vama! Naprotiv, tko hoće da među vama bude
                najveći, neka vam bude poslužitelj! </ab>
               <ab n="44"> (44) I tko hoće da među vama bude prvi, neka bude svima sluga. </ab>
               <ab n="45"> (45) Jer ni Sin Čovječji nije došao da bude služen, nego da služi i
                život svoj dade kao otkupninu za mnoge." </ab>
               <ab n="46"> (46) Dođu tako u Jerihon. Kad je Isus s učenicima i sa silnim
                mnoštvom izlazio iz Jerihona, kraj puta je sjedio slijepi prosjak Bartimej, sin
                Timejev. </ab>
               <ab n="47"> (47) Kad je čuo da je to Isus Nazarećanin, stane vikati: "Sine
                Davidov, Isuse, smiluj mi se!" </ab>
               <ab n="48"> (48) Mnogi ga ušutkivahu, ali on još jače vikaše: "Sine Davidov,
                smiluj mi se!" </ab>
               <ab n="49"> (49) Isus se zaustavi i reče: "Pozovite ga!" I pozovu slijepca
                sokoleći ga: "Ustani! Zove te!" </ab>
               <ab n="50"> (50) On baci sa sebe ogrtač, skoči i dođe Isusu. </ab>
               <ab n="51"> (51) Isus ga upita: "Što hoćeš da ti učinim?" Slijepac mu reče:
                "Učitelju moj, da progledam." </ab>
               <ab n="52"> (52) Isus će mu: "Idi, vjera te tvoja spasila!" I on odmah progleda
                i uputi se za njim. </ab>
            </div>
            <div n="11" type="chapter">
               <ab n="1"> (11.1) Kad se približe Jeruzalemu, Betfagi i Betaniji, do Maslinske
                gore, pošalje dva učenika </ab>
               <ab n="2"> (2) i kaže im: "Hajdete u selo pred vama. Čim u nj uđete, naći ćete
                privezano magare koje još nitko nije zajahao. Odriješite ga i vodite. </ab>
               <ab n="3"> (3) Ako vam tko reče: 'Što to radite?' recite: 'Gospodinu treba', i
                odmah će ga ipak ovamo pustiti." </ab>
               <ab n="4"> (4) Otiđoše i nađoše magare privezano uz vrata vani na cesti i
                odriješe ga. </ab>
               <ab n="5"> (5) A neki od nazočnih upitaše: "Što radite? Što driješite magare?" </ab>
               <ab n="6"> (6) Oni im odvrate kako im reče Isus. I pustiše ih. </ab>
               <ab n="7"> (7) I dovedu magare Isusu, prebace preko njega svoje haljine i on
                zajaha na nj. </ab>
               <ab n="8"> (8) Mnogi prostriješe svoje haljine po putu, a drugi narezaše zelenih
                grana po poljima. </ab>
               <ab n="9"> (9) I oni pred njim i oni za njim klicahu: "Hosana! Blagoslovljen
                Onaj koji dolazi u ime Gospodnje! </ab>
               <ab n="10"> (10) Blagoslovljeno kraljevstvo oca našega Davida koji dolazi!
                Hosana u visinama!" </ab>
               <ab n="11"> (11) I uđe u Jeruzalem, u Hram. I sve uokolo razgleda, pa kako već
                bijaše kasno, pođe s dvanaestoricom u Betaniju. </ab>
               <ab n="12"> (12) Sutradan su izlazili iz Betanije, a on ogladnje. </ab>
               <ab n="13"> (13) Ugleda izdaleka lisnatu smokvu i priđe ne bi li na njoj što
                našao. Ali došavši bliže, ne nađe ništa osim lišća jer ne bijaše vrijeme smokvama. </ab>
               <ab n="14"> (14) Tada reče smokvi: "Nitko nikada više ne jeo s tebe!" Čuli su to
                njegovi učenici. </ab>
               <ab n="15"> (15) Stignu tako u Jeruzalem. On uđe u Hram i stane izgoniti one
                koji su prodavali i kupovali u Hramu. Mjenjačima isprevrta stolove i prodavačima
                golubova klupe. </ab>
               <ab n="16"> (16) I ne dopusti da itko išta pronese kroz Hram. </ab>
               <ab n="17"> (17) Učio ih je i govorio: "Nije li pisano: Dom će se moj zvati Dom
                molitve za sve narode? A vi od njega načinili pećinu razbojničku!" </ab>
               <ab n="18"> (18) Kada su za to dočuli glavari svećenički i pismoznanci, tražili
                su kako da ga pogube. Uistinu, bojahu ga se jer je sav narod bio očaran njegovim
                naukom. </ab>
               <ab n="19"> (19) A kad se uvečerilo, izlazili su iz grada. </ab>
               <ab n="20"> (20) Kad su ujutro prolazili mimo one smokve, opaze da je usahla do
                korijena. </ab>
               <ab n="21"> (21) Petar se prisjeti pa će Isusu: "Učitelju, pogledaj! Smokva koju
                si prokleo usahnu." </ab>
               <ab n="22"> (22) Isus im odvrati: "Imajte vjeru Božju. </ab>
               <ab n="23"> (23) Zaista, kažem vam, rekne li tko ovoj gori: 'Digni se i baci u
                more!' i u srcu svome ne posumnja, nego vjeruje da će se dogoditi to što kaže -
                doista, bit će mu! </ab>
               <ab n="24"> (24) Stoga vam kažem: Sve što god zamolite i zaištete, vjerujte da
                ste postigli i bit će vam! </ab>
               <ab n="25"> (25) No kad ustanete na molitvu, otpustite ako što imate protiv koga
                da i vama Otac vaš, koji je na nebesima, otpusti vaše prijestupke." </ab>
               <ab n="26"> (26) # </ab>
               <ab n="27"> (27) I dođu opet u Jeruzalem. Dok je obilazio Hramom, dođu k njemu
                glavari svećenički, pismoznanci i starješine. </ab>
               <ab n="28"> (28) I govorahu mu: "Kojom vlašću to činiš? Ili tko ti dade tu vlast
                da to činiš?" </ab>
               <ab n="29"> (29) A Isus im reče: "Jedno ću vas upitati. Odgovorite mi, pa ću vam
                kazati kojom vlašću ovo činim. </ab>
               <ab n="30"> (30) Krst Ivanov bijaše li od Neba ili od ljudi? Odgovorite mi!" </ab>
               <ab n="31"> (31) A oni umovahu među sobom: "Reknemo li 'od Neba', odvratit će
                'Zašto mu dakle ne povjerovaste?' </ab>
               <ab n="32"> (32) Nego, da reknemo 'od ljudi!'" - Bojahu se mnoštva. Ta svi Ivana
                smatrahu doista prorokom. </ab>
               <ab n="33"> (33) I odgovore Isusu: "Ne znamo." A Isus će im: "Ni ja vama neću
                kazati kojom vlašću ovo činim." </ab>
            </div>
            <div n="12" type="chapter">
               <ab n="1"> (12.1) I uze im zboriti u prispodobama: Čovjek vinograd posadi,
                ogradom ogradi, iskopa tijesak i kulu podiže pa ga iznajmi vinogradarima i otputova. </ab>
               <ab n="2"> (2) I u svoje vrijeme posla vinogradarima slugu da od njih uzme dio
                uroda vinogradarskoga. </ab>
               <ab n="3"> (3) A oni ga pograbiše, istukoše i otposlaše praznih ruku. </ab>
               <ab n="4"> (4) I opet posla k njima drugog slugu: i njemu razbiše glavu i
                izružiše ga. </ab>
               <ab n="5"> (5) Trećega također posla: njega ubiše. Tako i mnoge druge: jedne
                istukoše, druge pobiše." </ab>
               <ab n="6"> (6) "Još jednoga imaše, sina ljubljenoga. Njega naposljetku posla k
                njima misleći: 'Poštovat će sina moga.' </ab>
               <ab n="7"> (7) Ali ti vinogradari među sobom rekoše: 'Ovo je baštinik! Hajde da
                ga ubijemo i baština će biti naša.' </ab>
               <ab n="8"> (8) I pograbe ga, ubiju i izbace iz vinograda." </ab>
               <ab n="9"> (9) "Što li će učiniti gospodar vinograda? Doći će i pobiti te
                vinogradare i dati vinograd drugima. </ab>
               <ab n="10"> (10) Niste li čitali ovo Pismo: Kamen što ga odbaciše graditelji,
                postade kamen zaglavni. </ab>
               <ab n="11"> (11) Gospodnje je to djelo - kakvo čudo u očima našim!" </ab>
               <ab n="12"> (12) I tražili su da ga uhvate, ali se pobojaše mnoštva. Razumješe
                da je protiv njih izrekao prispodobu pa ga ostave i odu. </ab>
               <ab n="13"> (13) I pošalju k njemu neke od farizeja i herodovaca da ga uhvate u
                riječi. </ab>
               <ab n="14"> (14) Oni dođu i kažu mu: "Učitelju, znamo da si istinit i ne mariš
                tko je tko jer nisi pristran, nego po istini učiš putu Božjemu. Je li dopušteno dati
                porez caru ili nije? Da damo ili da ne damo?" </ab>
               <ab n="15"> (15) A on im reče prozirući njihovo licemjerje: "Što me iskušavate?
                Donesite mi denar da vidim!" </ab>
               <ab n="16"> (16) Oni doniješe. I reče im: "Čija je ovo slika i natpis?" A oni će
                mu: "Carev." </ab>
               <ab n="17"> (17) A Isus im reče: "Caru podajte carevo, a Bogu Božje!" I divili
                su mu se. </ab>
               <ab n="18"> (18) Dođu k njemu saduceji, koji vele da nema uskrsnuća, i upitaju
                ga: </ab>
               <ab n="19"> (19) "Učitelju, Mojsije nam napisa: Umre li čiji brat i ostavi ženu,
                a ne ostavi djeteta, neka njegov brat uzme tu ženu te podigne porod bratu svomu. </ab>
               <ab n="20"> (20) Sedmero braće bijaše. Prvi uze ženu i umrije ne ostavivši
                poroda. </ab>
               <ab n="21"> (21) I drugi je uze te umrije ne ostavivši poroda. I treći jednako
                tako. </ab>
               <ab n="22"> (22) I sedmorica ne ostaviše poroda. Najposlije i žena umrije. </ab>
               <ab n="23"> (23) Komu će biti žena o uskrsnuću, kad uskrsnu? Jer sedmorica su je
                imala za ženu." </ab>
               <ab n="24"> (24) Reče im Isus: "Niste li u zabludi zbog toga što ne razumijete
                Pisama ni sile Božje? </ab>
               <ab n="25"> (25) Ta kad od mrtvih ustaju, niti se žene niti udavaju, nego su kao
                anđeli na nebesima. </ab>
               <ab n="26"> (26) A što se tiče mrtvih, da ustaju, niste li čitali u knjizi
                Mojsijevoj ono o grmu, kako Mojsiju reče Bog: Ja sam Bog Abrahamov i Bog Izakov i
                Bog Jakovljev? </ab>
               <ab n="27"> (27) Nije on Bog mrtvih, nego živih. Uvelike se varate." </ab>
               <ab n="28"> (28) Tada pristupi jedan od pismoznanaca koji je slušao njihovu
                raspravu. Vidjevši da im je dobro odgovorio, upita ga: "Koja je zapovijed prva od
                sviju?" </ab>
               <ab n="29"> (29) Isus odgovori: "Prva je: Slušaj, Izraele! Gospodin Bog naš
                Gospodin je jedini. </ab>
               <ab n="30"> (30) Zato ljubi Gospodina Boga svojega iz svega srca svojega, i iz
                sve duše svoje, i iz svega uma svoga, i iz sve snage svoje!" </ab>
               <ab n="31"> (31) "Druga je: Ljubi svoga bližnjega kao sebe samoga. Nema druge
                zapovijedi veće od tih." </ab>
               <ab n="32"> (32) Nato će mu pismoznanac: "Dobro, učitelju! Po istini si kazao:
                On je jedini, nema drugoga osim njega. </ab>
               <ab n="33"> (33) Njega ljubiti iz svega srca, iz svega razuma i iz sve snage i
                ljubiti bližnjega kao sebe samoga - više je nego sve paljenice i žrtve." </ab>
               <ab n="34"> (34) Kad Isus vidje kako je pametno odgovorio, reče mu: "Nisi daleko
                od kraljevstva Božjega!" I nitko se više nije usuđivao pitati ga. </ab>
               <ab n="35"> (35) A naučavajući u Hramu, uze Isus govoriti: "Kako pismoznanci
                kažu da je Krist sin Davidov? </ab>
               <ab n="36"> (36) A sam David reče u Duhu Svetome: Reče Gospod Gospodinu mojemu:
                'Sjedni mi zdesna dok ne položim neprijatelje tvoje za podnožje nogama tvojim!' </ab>
               <ab n="37"> (37) Sam ga David zove Gospodinom. Kako mu je onda sin?" Silan ga je
                svijet s užitkom slušao. </ab>
               <ab n="38"> (38) A on im u pouci svojoj govoraše: "Čuvajte se pismoznanaca, koji
                rado idu u dugim haljinama, vole pozdrave na trgovima, </ab>
               <ab n="39"> (39) prva sjedala u sinagogama i pročelja na gozbama; </ab>
               <ab n="40"> (40) proždiru kuće udovičke, još pod izlikom dugih molitava. Stići
                će ih to oštrija osuda!" </ab>
               <ab n="41"> (41) Potom sjede nasuprot riznici te promatraše kako narod baca
                sitniš u riznicu. Mnogi bogataši bacahu mnogo. </ab>
               <ab n="42"> (42) Dođe i neka siromašna udovica i baci dva novčića, to jest jedan
                kvadrant. </ab>
               <ab n="43"> (43) Tada dozove svoje učenike i reče im: "Doista, kažem vam, ova je
                sirota udovica ubacila više od svih koji ubacuju u riznicu. </ab>
               <ab n="44"> (44) Svi su oni zapravo ubacili od svoga suviška, a ona je od svoje
                sirotinje ubacila sve što je imala, sav svoj žitak." </ab>
            </div>
            <div n="13" type="chapter">
               <ab n="1"> (13.1) Kad je izlazio iz Hrama, rekne mu jedan od njegovih učenika:
                "Učitelju, gledaj! Kakva li kamenja, kakvih li zdanja!" </ab>
               <ab n="2"> (2) Isus mu odvrati: "Vidiš li ta veličanstvena zdanja? Ne, neće se
                ostaviti ni kamen na kamenu nerazvaljen." </ab>
               <ab n="3"> (3) Dok je zatim na Maslinskoj gori sjedio sučelice Hramu, upitaju ga
                nasamo Petar, Jakov, Ivan i Andrija: </ab>
               <ab n="4"> (4) "Reci nam kada će to biti i na koji se znak sve to ima svršiti?" </ab>
               <ab n="5"> (5) Tada im Isus poče govoriti: "Pazite da vas tko ne zavede. </ab>
               <ab n="6"> (6) Mnogi će doći u moje ime i govoriti: Ja sam! I mnoge će zavesti. </ab>
               <ab n="7"> (7) Kada pak čujete za ratove i za glasove o ratovima, ne uznemirujte
                se. Treba da se to dogodi, ali to još nije svršetak." </ab>
               <ab n="8"> (8) "Narod će ustati protiv naroda, kraljevstvo protiv kraljevstva.
                Bit će potresa po raznim mjestima, bit će gladi. To je početak trudova." </ab>
               <ab n="9"> (9) "Vi pak pazite sami na sebe. Predavat će vas vijećima i tući vas
                u sinagogama, pred upraviteljima i kraljevima stajat ćete zbog mene, njima za
                svjedočanstvo. </ab>
               <ab n="10"> (10) A treba da se najprije svim narodima propovijeda evanđelje." </ab>
               <ab n="11"> (11) "Kad vas budu vodili na izručenje, ne brinite se unaprijed što
                ćete govoriti, nego govorite što vam bude dano u onaj čas. Ta niste vi koji
                govorite, nego Duh Sveti. </ab>
               <ab n="12"> (12) Predavat će na smrt brat brata i otac sina. Djeca će ustajati
                na roditelje i ubijati ih. </ab>
               <ab n="13"> (13) Svi će vas zamrziti zbog imena moga. Ali tko ustraje do
                svršetka, bit će spašen." </ab>
               <ab n="14"> (14) "I kad vidite da grozota pustoši stoluje gdje joj nije mjesto -
                tko čita, neka razumije - koji se tada zateknu u Judeji, neka bježe u gore! </ab>
               <ab n="15"> (15) Tko bude na krovu, neka ne silazi i ne ulazi u kuću da iz nje
                što uzme. </ab>
               <ab n="16"> (16) I tko bude u polju, neka se ne okreće natrag da uzme ogrtač!" </ab>
               <ab n="17"> (17) "Jao trudnicama i dojiljama u one dane! </ab>
               <ab n="18"> (18) A molite da to ne bude zimi </ab>
               <ab n="19"> (19) jer će onih dana biti tjeskoba kakve ne bi od početka
                stvorenja, koje stvori Bog, sve do sada, a neće je ni biti. </ab>
               <ab n="20"> (20) I kad Gospodin ne bi skratio dane one, nitko se ne bi spasio.
                No poradi izabranih, koje on sebi izabra, skratio je on te dane." </ab>
               <ab n="21"> (21) Ako vam tada tko rekne: 'Evo Krista ovdje! Eno ondje!' - ne
                vjerujte. </ab>
               <ab n="22"> (22) Ustat će doista lažni kristi i lažni proroci i tvorit će
                znamenja i čudesa da, bude li moguće, zavedu izabrane. </ab>
               <ab n="23"> (23) Vi dakle budite na oprezu! Evo, prorekao sam vam sve!" </ab>
               <ab n="24"> (24) Nego, u one dane, nakon one nevolje, sunce će pomrčati i mjesec
                neće više svijetljeti </ab>
               <ab n="25"> (25) a zvijezde će s neba padati i sile će se nebeske poljuljati. </ab>
               <ab n="26"> (26) Tada će ugledati Sina Čovječjega gdje dolazi na oblacima s
                velikom moći i slavom. </ab>
               <ab n="27"> (27) I razaslat će anđele i sabrati svoje izabranike s četiri
                vjetra, s kraja zemlje do na kraj neba." </ab>
               <ab n="28"> (28) A od smokve se naučite prispodobi! Kad joj grana već omekša i
                lišće potjera, znate: ljeto je blizu. </ab>
               <ab n="29"> (29) Tako i vi kad vidite da se to zbiva, znajte: blizu je, na
                vratima! </ab>
               <ab n="30"> (30) Zaista, kažem vam, ne, neće uminuti naraštaj ovaj dok se sve to
                ne zbude. </ab>
               <ab n="31"> (31) Nebo će i zemlja uminuti, ali riječi moje ne, neće uminuti." </ab>
               <ab n="32"> (32) "A o onom danu i času nitko ne zna, pa ni anđeli na nebu, ni
                Sin, nego samo Otac." </ab>
               <ab n="33"> (33) "Pazite! Bdijte jer ne znate kada je čas. </ab>
               <ab n="34"> (34) Kao kad ono čovjek neki polazeći na put ostavi svoju kuću,
                upravu povjeri slugama, svakomu svoj posao, a vrataru zapovjedi da bdije. </ab>
               <ab n="35"> (35) Bdijte, dakle, jer ne znate kad će se domaćin vratiti - da li
                uvečer ili o ponoći, da li za prvih pijetlova ili ujutro - </ab>
               <ab n="36"> (36) da vas ne bi našao pozaspale ako iznenada dođe." </ab>
               <ab n="37"> (37) "Što vama kažem, svima kažem: Bdijte!" </ab>
            </div>
            <div n="14" type="chapter">
               <ab n="1"> (14.1) Za dva dana bijaše Pasha i Beskvasni kruhovi. Glavari
                svećenički i pismoznanci tražili su kako da ga na prijevaru uhvate i ubiju. </ab>
               <ab n="2"> (2) Jer se govorilo: "Nikako ne na Blagdan da ne nastane pobuna
                naroda." </ab>
               <ab n="3"> (3) I kad je u Betaniji, u kući Šimuna Gubavca, bio za stolom, dođe
                neka žena s alabastrenom posudicom prave skupocjene nardove pomasti. Razbi posudicu
                i poli ga po glavi. </ab>
               <ab n="4"> (4) A neki negodovahu te će jedan drugomu: "Čemu to rasipanje
                pomasti? </ab>
               <ab n="5"> (5) Mogla se pomast prodati za više od tristo denara i dati
                siromasima." I otresahu se na nju. </ab>
               <ab n="6"> (6) A Isus reče: "Pustite je, što joj dodijavate? Dobro djelo učini
                na meni. </ab>
               <ab n="7"> (7) Ta siromaha svagda imate uza se i kad god hoćete možete im dobro
                činiti, a mene nemate svagda. </ab>
               <ab n="8"> (8) Učinila je što je mogla: unaprijed mi pomaza tijelo za ukop. </ab>
               <ab n="9"> (9) Zaista, kažem vam, gdje se god bude propovijedalo evanđelje, po
                svem svijetu, navješćivat će se i ovo što ona učini - njoj na spomen." </ab>
               <ab n="10"> (10) A Juda Iškariotski, jedan od dvanaestorice, ode glavarima
                svećeničkim da im ga preda. </ab>
               <ab n="11"> (11) Kad su oni to čuli, obradovali su se i obećali mu dati novca. I
                tražio je zgodu da ga preda. </ab>
               <ab n="12"> (12) Prvoga dana Beskvasnih kruhova, kad se žrtvovala pasha, upitaju
                učenici Isusa: "Gdje hoćeš blagovati pashu, da odemo i pripravimo?" </ab>
               <ab n="13"> (13) On pošalje dvojicu učenika i rekne im: "Idite u grad i namjerit
                ćete se na čovjeka koji nosi krčag vode. Pođite za njim </ab>
               <ab n="14"> (14) pa gdje on uđe, recite domaćinu: 'Učitelj pita: Gdje mi je
                svratište u kojem bih blagovao pashu sa svojim učenicima?' </ab>
               <ab n="15"> (15) I on će vam pokazati na katu veliko blagovalište, prostrto i
                spremljeno. Ondje nam pripravite." </ab>
               <ab n="16"> (16) Učenici odu, dođu u grad i nađu kako im on reče te priprave
                pashu. </ab>
               <ab n="17"> (17) A uvečer dođe on s dvanaestoricom. </ab>
               <ab n="18"> (18) I dok bijahu za stolom te blagovahu, reče Isus: "Zaista, kažem
                vam, jedan će me od vas izdati - koji sa mnom blaguje." </ab>
               <ab n="19"> (19) Ožalošćeni, stanu mu govoriti jedan za drugim: "Da nisam ja?" </ab>
               <ab n="20"> (20) A on im reče: "Jedan od dvanaestorice koji umače sa mnom u
                zdjelicu. </ab>
               <ab n="21"> (21) Sin Čovječji, istina, odlazi kako je o njemu pisano, ali jao
                čovjeku onomu koji ga predaje. Tomu bi čovjeku bolje bilo da se ni rodio nije!" </ab>
               <ab n="22"> (22) I dok su blagovali, on uze kruh, izreče blagoslov pa razlomi,
                dade im i reče: "Uzmite, ovo je tijelo moje." </ab>
               <ab n="23"> (23) I uze čašu, zahvali i dade im. I svi su iz nje pili. </ab>
               <ab n="24"> (24) A on im reče: "Ovo je krv moja, krv Saveza, koja se za mnoge
                prolijeva. </ab>
               <ab n="25"> (25) Zaista, kažem vam, ne, neću više piti od ovoga roda trsova do
                onoga dana kad ću ga - novoga - piti u kraljevstvu Božjem." </ab>
               <ab n="26"> (26) Otpjevavši hvalospjeve, zaputiše se prema Maslinskoj gori. </ab>
               <ab n="27"> (27) I reče im Isus: "Svi ćete se sablazniti. Ta pisano je: Udarit
                ću pastira i ovce će se razbjeći. </ab>
               <ab n="28"> (28) Ali kad uskrsnem, ići ću pred vama u Galileju." </ab>
               <ab n="29"> (29) Nato će mu Petar: "Ako se i svi sablazne, ja neću!" </ab>
               <ab n="30"> (30) A Isus mu reče: "Zaista, kažem ti, baš ti, danas, ove noći,
                prije nego se pijetao dvaput oglasi, triput ćeš me zatajiti." </ab>
               <ab n="31"> (31) Ali on je upornije uvjeravao: "Bude li trebalo i umrijeti s
                tobom - ne, neću te zatajiti." A tako su svi govorili. </ab>
               <ab n="32"> (32) I dođu u predio imenom Getsemani. I kaže Isus svojim učenicima:
                "Sjednite ovdje dok se ne pomolim." </ab>
               <ab n="33"> (33) I povede sa sobom Petra, Jakova i Ivana. Spopade ga užas i
                tjeskoba </ab>
               <ab n="34"> (34) pa im reče: "Duša mi je nasmrt žalosna! Ostanite ovdje i
                bdijte!" </ab>
               <ab n="35"> (35) Ode malo dalje i rušeći se na zemlju molio je da ga, ako je
                moguće, mimoiđe ovaj čas. </ab>
               <ab n="36"> (36) Govoraše: "Abba! Oče! Tebi je sve moguće! Otkloni čašu ovu od
                mene! Ali ne što ja hoću, nego što hoćeš ti!" </ab>
               <ab n="37"> (37) I dođe, nađe ih pozaspale pa reče Petru: "Šimune, spavaš? Jedan
                sat nisi mogao probdjeti? </ab>
               <ab n="38"> (38) Bdijte i molite da ne padnete u napast. Duh je, istina, voljan,
                no tijelo je slabo." </ab>
               <ab n="39"> (39) Opet ode i pomoli se istim riječima. </ab>
               <ab n="40"> (40) Ponovno dođe i nađe ih pozaspale. Oči im se sklapale i nisu
                znali što da mu odgovore. </ab>
               <ab n="41"> (41) Dođe i treći put i reče im: "Samo spavajte i počivajte! Gotovo
                je! Dođe čas! Evo, predaje se Sin Čovječji u ruke grešničke! </ab>
               <ab n="42"> (42) Ustanite, hajdemo! Evo, izdajica se moj približio!" </ab>
               <ab n="43"> (43) Uto, dok je on još govorio, stiže Juda, jedan od dvanaestorice,
                i s njime svjetina s mačevima i toljagama, poslana od glavara svećeničkih,
                pismoznanaca i starješina. </ab>
               <ab n="44"> (44) A izdajica im njegov dade znak: "Koga poljubim, taj je!
                Uhvatite ga i oprezno odvedite!" </ab>
               <ab n="45"> (45) I kako dođe, odmah pristupi k njemu i reče: "Učitelju!" I
                poljubi ga. </ab>
               <ab n="46"> (46) Oni podignu na nj ruke i uhvate ga. </ab>
               <ab n="47"> (47) A jedan od nazočnih trgnu mač, udari slugu velikoga svećenika i
                odsiječe mu uho. </ab>
               <ab n="48"> (48) Isus im prozbori: "Kao na razbojnika iziđoste s mačevima i
                toljagama da me uhvatite. </ab>
               <ab n="49"> (49) Danomice bijah vam u Hramu, naučavah i ne uhvatiste me. No neka
                se ispune Pisma!" </ab>
               <ab n="50"> (50) I svi ga ostave i pobjegnu. </ab>
               <ab n="51"> (51) A jedan je mladić išao za njim, ogrnut samo plahtom. I njega
                htjedoše uhvatiti, </ab>
               <ab n="52"> (52) no on ostavi plahtu i gol pobježe. </ab>
               <ab n="53"> (53) Zatim odvedoše Isusa velikom svećeniku. I skupe se svi glavari
                svećenički, starješine i pismoznanci. </ab>
               <ab n="54"> (54) Petar je izdaleka išao za njim do u dvor velikog svećenika. Tu
                je sjedio sa stražarima i grijao se uz vatru. </ab>
               <ab n="55"> (55) A glavari svećenički i cijelo Vijeće, da bi mogli pogubiti
                Isusa, tražili su protiv njega kakvo svjedočanstvo, ali nikako da ga nađu. </ab>
               <ab n="56"> (56) Mnogi su doduše lažno svjedočili protiv njega, ali im se
                svjedočanstva ne slagahu. </ab>
               <ab n="57"> (57) Ustali su neki i lažno svjedočili protiv njega: </ab>
               <ab n="58"> (58) "Mi smo ga čuli govoriti: 'Ja ću razvaliti ovaj rukotvoreni
                Hram i za tri dana sagraditi drugi, nerukotvoreni!'" </ab>
               <ab n="59"> (59) Ali ni u tom im svjedočanstvo ne bijaše složno. </ab>
               <ab n="60"> (60) Usta nato veliki svećenik na sredinu i upita Isusa: "Zar ništa
                ne odgovaraš? Što to ovi svjedoče protiv tebe? </ab>
               <ab n="61"> (61) A on je šutio i ništa mu nije odgovarao. Veliki ga svećenik
                ponovo upita: "Ti li si Krist, Sin Blagoslovljenoga?" </ab>
               <ab n="62"> (62) A Isus mu reče: "Ja jesam! I gledat ćete Sina Čovječjega gdje
                sjedi zdesna Sile i dolazi s oblacima nebeskim." </ab>
               <ab n="63"> (63) Nato veliki svećenik razdrije haljine i reče: "Što nam još
                trebaju svjedoci? </ab>
               <ab n="64"> (64) Čuli ste hulu. Što vam se čini?" Oni svi presudiše da zaslužuje
                smrt. </ab>
               <ab n="65"> (65) I neki stanu pljuvati po njemu, zastirati mu lice i udarati ga
                govoreći: "Proreci!" I sluge ga stadoše pljuskati. </ab>
               <ab n="66"> (66) I dok je Petar bio dolje u dvoru, dođe jedna sluškinja velikoga
                svećenika; </ab>
               <ab n="67"> (67) ugledavši Petra gdje se grije, upre u nj pogled i reče: "I ti
                bijaše s Nazarećaninom, Isusom." </ab>
               <ab n="68"> (68) On zanijeka: "Niti znam niti razumijem što govoriš." I iziđe
                van u predvorje, a pijetao se oglasi. </ab>
               <ab n="69"> (69) Sluškinja ga ugleda i poče opet govoriti nazočnima: "Ovaj je od
                njih!" </ab>
               <ab n="70"> (70) On opet nijekaše. Domalo nazočni opet stanu govoriti Petru:
                "Doista, i ti si od njih! Ta Galilejac si!" </ab>
               <ab n="71"> (71) On se tada stane kleti i preklinjati: "Ne znam čovjeka o kom
                govorite!" </ab>
               <ab n="72"> (72) I odmah se po drugi put oglasi pijetao. I spomenu se Petar one
                besjede, kako mu ono Isus reče: "Prije nego se pijetao dvaput oglasi, triput ćeš me
                zatajiti." I briznu u plač. </ab>
            </div>
            <div n="15" type="chapter">
               <ab n="1"> (15.1) Odmah izjutra glavari svećenički zajedno sa starješinama i
                pismoznancima - cijelo Vijeće - upriličili su vijećanje pa Isusa svezali, odveli i
                predali Pilatu. </ab>
               <ab n="2"> (2) I upita ga Pilat: "Ti li si kralj židovski?" On mu odgovori: "Ti
                kažeš." </ab>
               <ab n="3"> (3) I glavari ga svećenički teško optuživahu. </ab>
               <ab n="4"> (4) Pilat ga opet upita: "Ništa ne odgovaraš? Gle, koliko te
                optužuju." </ab>
               <ab n="5"> (5) A Isus ništa više ne odgovori te se Pilat čudio. </ab>
               <ab n="6"> (6) O Blagdanu bi im pustio uznika koga bi zaiskali. </ab>
               <ab n="7"> (7) A zajedno s pobunjenicima koji u pobuni počiniše umorstvo bijaše
                u okove bačen čovjek zvani Baraba. </ab>
               <ab n="8"> (8) I uziđe svjetina te poče od Pilata iskati ono što im običavaše
                činiti. </ab>
               <ab n="9"> (9) A on im odgovori: "Hoćete li da vam pustim kralja židovskoga?" </ab>
               <ab n="10"> (10) Znao je doista da ga glavari svećenički bijahu predali iz
                zavisti. </ab>
               <ab n="11"> (11) Ali glavari svećenički podjare svjetinu da traži neka im radije
                pusti Barabu. </ab>
               <ab n="12"> (12) Pilat ih opet upita: "Što dakle da učinim s ovim kojega zovete
                kraljem židovskim?" </ab>
               <ab n="13"> (13) A oni opet povikaše: "Raspni ga!" </ab>
               <ab n="14"> (14) Reče im Pilat: "Ta što je zla učinio?" Povikaše još jače:
                "Raspni ga!" </ab>
               <ab n="15"> (15) Hoteći ugoditi svjetini, Pilat im pusti Barabu, a Isusa
                izbičeva i preda da se razapne. </ab>
               <ab n="16"> (16) Vojnici ga odvedu u unutarnjost dvora, to jest u pretorij, pa
                sazovu cijelu četu </ab>
               <ab n="17"> (17) i zaogrnu ga grimizom; spletu trnov vijenac i stave mu na glavu </ab>
               <ab n="18"> (18) te ga stanu pozdravljati: "Zdravo, kralju židovski!" </ab>
               <ab n="19"> (19) I udarahu ga trskom po glavi, pljuvahu po njemu i klanjahu mu
                se prigibajući koljena. </ab>
               <ab n="20"> (20) A pošto ga izrugaše, svukoše mu grimiz i obukoše mu njegove
                haljine. I izvedu ga da ga razapnu. </ab>
               <ab n="21"> (21) I prisile nekog prolaznika koji je dolazio s polja, Šimuna
                Cirenca, oca Aleksandrova i Rufova, da mu ponese križ. </ab>
               <ab n="22"> (22) I dovuku ga na mjesto Golgotu, što znači Lubanjsko mjesto. </ab>
               <ab n="23"> (23) I nuđahu mu piti namirisana vina, ali on ne uze. </ab>
               <ab n="24"> (24) Kad ga razapeše, razdijele među se haljine njegove bacivši za
                njih kocku - što će tko uzeti. </ab>
               <ab n="25"> (25) A bijaše treća ura kad ga razapeše. </ab>
               <ab n="26"> (26) Bijaše napisan i natpis o njegovoj krivici: "Kralj židovski." </ab>
               <ab n="27"> (27) A zajedno s njime razapnu i dva razbojnika, jednoga njemu
                zdesna, drugoga slijeva. </ab>
               <ab n="28"> (28) # </ab>
               <ab n="29"> (29) Prolaznici su ga pogrđivali mašući glavama: "Ej, ti, koji
                razvaljuješ Hram i sagradiš ga za tri dana, </ab>
               <ab n="30"> (30) spasi sam sebe, siđi s križa!" </ab>
               <ab n="31"> (31) Slično i glavari svećenički s pismoznancima rugajući se
                govorahu jedni drugima: "Druge je spasio, sebe ne može spasiti! </ab>
               <ab n="32"> (32) Krist, kralj Izraelov! Neka sad siđe s križa da vidimo i
                povjerujemo!" Vrijeđahu ga i oni koji bijahu s njim raspeti. </ab>
               <ab n="33"> (33) A o šestoj uri tama nasta po svoj zemlji - sve do ure devete. </ab>
               <ab n="34"> (34) O devetoj uri povika Isus iza glasa: "Eloi, Eloi lama
                sabahtani?" To znači: "Bože moj, Bože moj, zašto si me ostavio?" </ab>
               <ab n="35"> (35) Neki od nazočnih čuvši to govorahu: "Gle, Iliju zove." </ab>
               <ab n="36"> (36) A jedan otrča, natopi spužvu octom, natakne na trsku i pruži mu
                piti govoreći: "Pustite da vidimo hoće li doći Ilija da ga skine." </ab>
               <ab n="37"> (37) A Isus zavapi jakim glasom i izdahnu. </ab>
               <ab n="38"> (38) I zavjesa se hramska razdrije nadvoje, odozgor dodolje. </ab>
               <ab n="39"> (39) A kad satnik koji stajaše njemu nasuprot vidje da tako izdahnu,
                reče: "Zaista, ovaj čovjek bijaše Sin Božji!" </ab>
               <ab n="40"> (40) Izdaleka promatrahu i neke žene: među njima Marija Magdalena i
                Marija, majka Jakova Mlađega i Josipa, i Saloma - </ab>
               <ab n="41"> (41) te su ga pratile kad bijaše u Galileji i posluživale mu - i
                mnoge druge koje uziđoše s njim u Jeruzalem. </ab>
               <ab n="42"> (42) A uvečer, budući da je bila Priprava, to jest predvečerje
                subote, </ab>
               <ab n="43"> (43) dođe Josip iz Arimateje, ugledan vijećnik, koji također
                isčekivaše kraljevstvo Božje: odvaži se, uđe k Pilatu i zaiska tijelo Isusovo. </ab>
               <ab n="44"> (44) Pilat se začudi da je već umro pa dozva satnika i upita ga je
                li odavna umro. </ab>
               <ab n="45"> (45) Kad sazna od satnika, darova Josipu tijelo. </ab>
               <ab n="46"> (46) Josip kupi platno, skine tijelo i zavije ga u platno te položi
                u grob, koji bijaše izduben iz stijene. I dokotrlja kamen na grobna vrata. </ab>
               <ab n="47"> (47) A Marija Magdalena i Marija Josipova promatrahu kamo ga polažu.
            </ab>
            </div>
            <div n="16" type="chapter">
               <ab n="1"> (16.1) Kad prođe subota, Marija Magdalena i Marija Jakovljeva i
                Saloma kupiše miomirisa da odu pomazati Isusa. </ab>
               <ab n="2"> (2) I prvoga dana u tjednu, veoma rano, o izlasku sunčevu, dođu na
                grob. </ab>
               <ab n="3"> (3) I razgovarahu među sobom: "Tko će nam otkotrljati kamen s vrata
                grobnih?" </ab>
               <ab n="4"> (4) Pogledaju, a ono kamen otkotrljan. Bijaše doista veoma velik. </ab>
               <ab n="5"> (5) I ušavši u grob, ugledaju mladića zaogrnuta bijelom haljinom gdje
                sjedi zdesna. I preplaše se. </ab>
               <ab n="6"> (6) A on će im: "Ne plašite se! Isusa tražite, Nazarećanina,
                Raspetoga? Uskrsnu! Nije ovdje! Evo mjesta kamo ga položiše. </ab>
               <ab n="7"> (7) Nego idite, recite njegovim učenicima i Petru: Ide pred vama u
                Galileju! Ondje ćete ga vidjeti, kamo vam reče!" </ab>
               <ab n="8"> (8) One iziđu i stanu bježati od groba: spopade ih strah i trepet. I
                nikomu ništa ne rekoše jer se bojahu. </ab>
               <ab n="9"> (9) Uskrsnuvši dakle rano prvog dana u tjednu, ukaza se najprije
                Mariji Magdaleni iz koje bijaše istjerao sedam zloduha. </ab>
               <ab n="10"> (10) Ona ode i dojavi njegovima, tužnima i zaplakanima. </ab>
               <ab n="11"> (11) Kad su oni čuli da je živ i da ga je ona vidjela, ne
                povjerovaše. </ab>
               <ab n="12"> (12) Nakon toga ukazao se u drugome obličju dvojici od njih na putu
                dok su išli u selo. </ab>
               <ab n="13"> (13) I oni odu i dojave drugima. Ni njima ne povjerovaše. </ab>
               <ab n="14"> (14) Napokon se ukaza jedanaestorici dok bijahu za stolom. Prekori
                njihovu nevjeru i okorjelost srca što ne povjerovaše onima koji ga vidješe uskrsla
                od mrtvih. </ab>
               <ab n="15"> (15) I reče im: "Pođite po svem svijetu, propovijedajte evanđelje
                svemu stvorenju. </ab>
               <ab n="16"> (16) Tko uzvjeruje i pokrsti se, spasit će se, a tko ne uzvjeruje,
                osudit će se. </ab>
               <ab n="17"> (17) A ovi će znakovi pratiti one koji uzvjeruju: u ime će moje
                izganjati zloduhe, novim će jezicima zboriti, </ab>
               <ab n="18"> (18) zmije uzimati; i popiju li što smrtonosno, ne, neće im nauditi;
                na nemoćnike će ruke polagati, i bit će im dobro." </ab>
               <ab n="19"> (19) I Gospodin Isus, pošto im to reče, bude uzet na nebo i sjede
                zdesna Bogu. </ab>
               <ab n="20"> (20) Oni pak odoše i propovijedahu posvuda, a Gospodin surađivaše i
                utvrđivaše Riječ popratnim znakovima. </ab>
            </div>
         </div>
         <div n="42" ana="Lk" type="book">
            <div n="1" type="chapter">
               <ab n="1"> (1.1) Kad već mnogi poduzeše sastaviti izvješće o događajima koji se
                ispuniše među nama - </ab>
               <ab n="2"> (2) kako nam to predadoše oni koji od početka bijahu očevici i sluge
                Riječi - </ab>
               <ab n="3"> (3) pošto sam sve, od početka, pomno ispitao, naumih i ja tebi, vrli
                Teofile, sve po redu napisati </ab>
               <ab n="4"> (4) da se tako osvjedočiš o pouzdanosti svega u čemu si poučen. </ab>
               <ab n="5"> (5) U dane Heroda, kralja judejskoga, bijaše neki svećenik imenom
                Zaharija iz razreda Abijina. Žena mu bijaše od kćeri Aronovih, a ime joj Elizabeta. </ab>
               <ab n="6"> (6) Oboje bijahu pravedni pred Bogom: živjeli su besprijekorno po
                svim zapovijedima i odredbama Gospodnjim. </ab>
               <ab n="7"> (7) No nisu imali djeteta jer Elizabeta bijaše nerotkinja, a oboje
                već poodmakle dobi. </ab>
               <ab n="8"> (8) Dok je Zaharija jednom po redu svoga razreda obavljao svećeničku
                službu pred Bogom, </ab>
               <ab n="9"> (9) ždrijebom ga zapade po bogoslužnom običaju da uđe u Svetište
                Gospodnje i prinese kad. </ab>
               <ab n="10"> (10) Za vrijeme kađenice sve je ono mnoštvo naroda vani molilo. </ab>
               <ab n="11"> (11) A njemu se ukaza anđeo Gospodnji. Stajao je s desne strane
                kadionoga žrtvenika. </ab>
               <ab n="12"> (12) Ugledavši ga, Zaharija se prepade i strah ga spopade. </ab>
               <ab n="13"> (13) No anđeo mu reče: "Ne boj se, Zaharija! Uslišana ti je molitva:
                žena će ti Elizabeta roditi sina. Nadjenut ćeš mu ime Ivan. </ab>
               <ab n="14"> (14) Bit će ti radost i veselje i rođenje će njegovo mnoge
                obradovati. </ab>
               <ab n="15"> (15) Bit će doista velik pred Gospodinom. Ni vina ni drugoga opojnog
                pića neće piti. Duha Svetoga bit će pun već od majčine utrobe. </ab>
               <ab n="16"> (16) Mnoge će sinove Izraelove obratiti Gospodinu, Bogu njihovu. </ab>
               <ab n="17"> (17) Ići će pred njim u duhu i sili Ilijinoj da obrati srce otaca k
                sinovima i nepokorne k razumnosti pravednih te spremi Gospodinu narod pripravan." </ab>
               <ab n="18"> (18) Nato Zaharija reče anđelu: "Po čemu ću ja to razaznati. Ta star
                sam i žena mi poodmakle dobi." </ab>
               <ab n="19"> (19) Anđeo mu odgovori: "Ja sam Gabriel koji stojim pred Bogom.
                Poslan sam da govorim s tobom i da ti donesem ovu radosnu poruku. </ab>
               <ab n="20"> (20) I evo, budući da nisi povjerovao mojim riječima, koje će se
                ispuniti u svoje vrijeme, zanijemjet ćeš i nećeš moći govoriti do dana dok se to ne
                zbude." </ab>
               <ab n="21"> (21) Narod je iščekivao Zahariju i čudio se što se toliko zadržao u
                Svetištu. </ab>
               <ab n="22"> (22) Kad je napokon izašao, nije im mogao ništa reći pa zaključiše
                da je u Svetištu imao viđenje. Nastojao im se doduše izraziti znakovima, ali osta
                nijem. </ab>
               <ab n="23"> (23) Kad se navršiše dani njegove službe, otiđe kući. </ab>
               <ab n="24"> (24) Nakon tih dana zatrudnje Elizabeta, njegova žena. Krila se pet
                mjeseci govoreći: </ab>
               <ab n="25"> (25) "Evo, to mi je učinio Gospodin u dane kad mu se svidje skinuti
                s mene sramotu među ljudima." </ab>
               <ab n="26"> (26) U šestome mjesecu posla Bog anđela Gabriela u galilejski grad
                imenom Nazaret </ab>
               <ab n="27"> (27) k djevici zaručenoj s mužem koji se zvao Josip iz doma
                Davidova; a djevica se zvala Marija. </ab>
               <ab n="28"> (28) Anđeo uđe k njoj i reče: "Zdravo, milosti puna! Gospodin s
                tobom!" </ab>
               <ab n="29"> (29) Na tu se riječ ona smete i stade razmišljati kakav bi to bio
                pozdrav. </ab>
               <ab n="30"> (30) No anđeo joj reče: "Ne boj se, Marijo! Ta našla si milost u
                Boga. </ab>
               <ab n="31"> (31) Evo, začet ćeš i roditi sina i nadjenut ćeš mu ime Isus. </ab>
               <ab n="32"> (32) On će biti velik i zvat će se Sin Svevišnjega. Njemu će
                Gospodin Bog dati prijestolje Davida, oca njegova, </ab>
               <ab n="33"> (33) i kraljevat će nad domom Jakovljevim uvijeke i njegovu
                kraljevstvu neće biti kraja." </ab>
               <ab n="34"> (34) Nato će Marija anđelu: "Kako će to biti kad ja muža ne
                poznajem?" </ab>
               <ab n="35"> (35) Anđeo joj odgovori: "Duh Sveti sići će na te i sila će te
                Svevišnjega osjeniti. Zato će to čedo i biti sveto, Sin Božji. </ab>
               <ab n="36"> (36) A evo tvoje rođakinje Elizabete: i ona u starosti svojoj zače
                sina. I njoj, nerotkinjom prozvanoj, ovo je već šesti mjesec. </ab>
               <ab n="37"> (37) Ta Bogu ništa nije nemoguće!" </ab>
               <ab n="38"> (38) Nato Marija reče: "Evo službenice Gospodnje, neka mi bude po
                tvojoj riječi!" I anđeo otiđe od nje. </ab>
               <ab n="39"> (39) Tih dana usta Marija i pohiti u Gorje, u grad Judin. </ab>
               <ab n="40"> (40) Uđe u Zaharijinu kuću i pozdravi Elizabetu. </ab>
               <ab n="41"> (41) Čim Elizabeta začu Marijin pozdrav, zaigra joj čedo u utrobi. I
                napuni se Elizabeta Duha Svetoga </ab>
               <ab n="42"> (42) i povika iz svega glasa: "Blagoslovljena ti među ženama i
                blagoslovljen plod utrobe tvoje! </ab>
               <ab n="43"> (43) Ta otkuda meni da mi dođe majka Gospodina mojega? </ab>
               <ab n="44"> (44) Gledaj samo! Tek što mi do ušiju doprije glas pozdrava tvojega,
                zaigra mi od radosti čedo u utrobi. </ab>
               <ab n="45"> (45) Blažena ti što povjerova da će se ispuniti što ti je rečeno od
                Gospodina!" </ab>
               <ab n="46"> (46) Tada Marija reče: "Veliča duša moja Gospodina, </ab>
               <ab n="47"> (47) klikće duh moj u Bogu, mome Spasitelju, </ab>
               <ab n="48"> (48) što pogleda na neznatnost službenice svoje: odsad će me, evo,
                svi naraštaji zvati blaženom. </ab>
               <ab n="49"> (49) Jer velika mi djela učini Svesilni, sveto je ime njegovo! </ab>
               <ab n="50"> (50) Od koljena do koljena dobrota je njegova nad onima što se njega
                boje. </ab>
               <ab n="51"> (51) Iskaza snagu mišice svoje, rasprši oholice umišljene. </ab>
               <ab n="52"> (52) Silne zbaci s prijestolja, a uzvisi neznatne. </ab>
               <ab n="53"> (53) Gladne napuni dobrima, a bogate otpusti prazne. </ab>
               <ab n="54"> (54) Prihvati Izraela, slugu svoga, kako obeća ocima našim: </ab>
               <ab n="55"> (55) spomenuti se dobrote svoje prema Abrahamu i potomstvu njegovu
                dovijeka." </ab>
               <ab n="56"> (56) Marija osta s Elizabetom oko tri mjeseca, a onda se vrati kući. </ab>
               <ab n="57"> (57) Elizabeti se međutim navršilo vrijeme da rodi. I porodi sina. </ab>
               <ab n="58"> (58) Kad su njezini susjedi i rođaci čuli da joj Gospodin obilno
                iskaza dobrotu, radovahu se s njome. </ab>
               <ab n="59"> (59) Osmoga se dana okupe da obrežu dječaka. Htjedoše ga prozvati
                imenom njegova oca - Zaharija, </ab>
               <ab n="60"> (60) no mati se njegova usprotivi: "Nipošto, nego zvat će se Ivan!" </ab>
               <ab n="61"> (61) Rekoše joj na to: "Ta nikoga nema od tvoje rodbine koji bi se
                tako zvao." </ab>
               <ab n="62"> (62) Tada znakovima upitaju oca kojim ga imenom želi prozvati. </ab>
               <ab n="63"> (63) On zaiska pločicu i napisa "Ivan mu je ime!" Svi se začude, </ab>
               <ab n="64"> (64) a njemu se umah otvoriše usta i jezik te progovori
                blagoslivljajući Boga. </ab>
               <ab n="65"> (65) Strah obuze sve njihove susjede, a po svem su se Gorju
                judejskom razglašavali svi ti događaji. </ab>
               <ab n="66"> (66) I koji su god čuli, razmišljahu o tome pitajući se: "Što li će
                biti od ovoga djeteta?" Uistinu, ruka Gospodnja bijaše s njime. </ab>
               <ab n="67"> (67) A Zaharija, otac njegov, napuni se Duha Svetoga i stade
                prorokovati: </ab>
               <ab n="68"> (68) "Blagoslovljen Gospodin Bog Izraelov, što pohodi i otkupi narod
                svoj! </ab>
               <ab n="69"> (69) Podiže nam snagu spasenja u domu Davida, sluge svojega, </ab>
               <ab n="70"> (70) kao što obeća na usta svetih proroka svojih odvijeka: </ab>
               <ab n="71"> (71) spasiti nas od neprijatelja naših i od ruke sviju koji nas
                mrze; </ab>
               <ab n="72"> (72) iskazati dobrotu ocima našim i sjetiti se svetog Saveza
                svojega, </ab>
               <ab n="73"> (73) zakletve kojom se zakle Abrahamu, ocu našemu: da će nam dati </ab>
               <ab n="74"> (74) te mu, izbavljeni iz ruku neprijatelja, služimo bez straha </ab>
               <ab n="75"> (75) u svetosti i pravednosti pred njim u sve dane svoje. </ab>
               <ab n="76"> (76) A ti, dijete, prorok ćeš se Svevišnjega zvati jer ćeš ići pred
                Gospodinom da mu pripraviš putove, </ab>
               <ab n="77"> (77) da pružiš spoznaju spasenja narodu njegovu po otpuštenju
                grijeha njihovih, </ab>
               <ab n="78"> (78) darom premilosrdnog srca Boga našega po kojem će nas pohoditi
                Mlado sunce s visine </ab>
               <ab n="79"> (79) da obasja one što sjede u tmini i sjeni smrtnoj, da upravi noge
                naše na put mira." </ab>
               <ab n="80"> (80) Dječak je međutim rastao i duhom jačao. Boravio je u pustinji
                sve do dana svoga javnog nastupa pred Izraelom. </ab>
            </div>
            <div n="2" type="chapter">
               <ab n="1"> (2.1) U one dane izađe naredba cara Augusta da se provede popis svega
                svijeta. </ab>
               <ab n="2"> (2) Bijaše to prvi popis izvršen za Kvirinijeva upravljanja Sirijom. </ab>
               <ab n="3"> (3) Svi su išli na popis, svaki u svoj grad. </ab>
               <ab n="4"> (4) Tako i Josip, budući da je bio iz doma i loze Davidove, uziđe iz
                Galileje, iz grada Nazareta, u Judeju - u grad Davidov, koji se zove Betlehem - </ab>
               <ab n="5"> (5) da se podvrgne popisu zajedno sa svojom zaručnicom Marijom koja
                bijaše trudna. </ab>
               <ab n="6"> (6) I dok se bili ondje, navršilo joj se vrijeme da rodi. </ab>
               <ab n="7"> (7) I porodi sina svoga, prvorođenca, povi ga i položi u jasle jer za
                njih nije bilo mjesta u svratištu. </ab>
               <ab n="8"> (8) A u tom kraju bijahu pastiri: pod vedrim su nebom čuvali noćnu
                stražu kod svojih stada. </ab>
               <ab n="9"> (9) Anđeo im Gospodnji pristupi i slava ih Gospodnja obasja! Silno se
                prestrašiše. </ab>
               <ab n="10"> (10) No anđeo im reče: "Ne bojte se! Evo javljam vam blagovijest,
                veliku radost za sav narod! </ab>
               <ab n="11"> (11) Danas vam se u gradu Davidovu rodio Spasitelj - Krist,
                Gospodin. </ab>
               <ab n="12"> (12) I evo vam znaka: naći ćete novorođenče povijeno gdje leži u
                jaslama." </ab>
               <ab n="13"> (13) I odjednom se anđelu pridruži silna nebeska vojska hvaleći Boga
                i govoreći: </ab>
               <ab n="14"> (14) "Slava na visinama Bogu, a na zemlji mir ljudima, miljenicima
                njegovim!" </ab>
               <ab n="15"> (15) Čim anđeli otiđoše od njih na nebo, pastiri stanu poticati
                jedni druge: "Hajdemo dakle do Betlehema. Pogledajmo što se to dogodilo, događaj
                koji nam obznani Gospodin." </ab>
               <ab n="16"> (16) I pohite te pronađu Mariju, Josipa i novorođenče gdje leži u
                jaslama. </ab>
               <ab n="17"> (17) Pošto sve pogledaše, ispripovijediše što im bijaše rečeno o tom
                djetetu. </ab>
               <ab n="18"> (18) A svi koji su to čuli divili se tome što su im pripovijedali
                pastiri. </ab>
               <ab n="19"> (19) Marija u sebi pohranjivaše sve te događaje i prebiraše ih u
                svome srcu. </ab>
               <ab n="20"> (20) Pastiri se zatim vratiše slaveći i hvaleći Boga za sve što su
                čuli i vidjeli kako im je bilo rečeno. </ab>
               <ab n="21"> (21) Kad se navršilo osam dana da bude obrezan, nadjenuše mu ime
                Isus, kako ga je bio prozvao anđeo prije njegova začeća. </ab>
               <ab n="22"> (22) Kad se zatim po Mojsijevu Zakonu navršiše dani njihova
                čišćenja, poniješe ga u Jeruzalem da ga prikažu Gospodinu - </ab>
               <ab n="23"> (23) kao što piše u Zakonu Gospodnjem: Svako muško prvorođenče neka
                se posveti Gospodinu! - </ab>
               <ab n="24"> (24) i da prinesu žrtvu kako je rečeno u Zakonu Gospodnjem: dvije
                grlice ili dva golubića. </ab>
               <ab n="25"> (25) Živio tada u Jeruzalemu čovjek po imenu Šimun. Taj čovjek,
                pravedan i bogobojazan, iščekivaše Utjehu Izraelovu i Duh Sveti bijaše na njemu. </ab>
               <ab n="26"> (26) Objavio mu Duh Sveti da neće vidjeti smrti dok ne vidi
                Pomazanika Gospodnjega. </ab>
               <ab n="27"> (27) Ponukan od Duha, dođe u Hram. I kad roditelji uniješe dijete
                Isusa da obave što o njemu propisuje Zakon, </ab>
               <ab n="28"> (28) primi ga on u naručje, blagoslovi Boga i reče: </ab>
               <ab n="29"> (29) "Sad otpuštaš slugu svojega, Gospodaru, po riječi svojoj, u
                miru! </ab>
               <ab n="30"> (30) Ta vidješe oči moje spasenje tvoje, </ab>
               <ab n="31"> (31) koje si pripravio pred licem svih naroda: </ab>
               <ab n="32"> (32) svjetlost na prosvjetljenje naroda, slavu puka svoga
                izraelskoga." </ab>
               <ab n="33"> (33) Otac njegov i majka divili se što se to o njemu govori. </ab>
               <ab n="34"> (34) Šimun ih blagoslovi i reče Mariji, majci njegovoj: "Ovaj je evo
                postavljen na propast i uzdignuće mnogima u Izraelu i za znak osporavan - </ab>
               <ab n="35"> (35) a i tebi će samoj mač probosti dušu - da se razotkriju namisli
                mnogih srdaca!" </ab>
               <ab n="36"> (36) A bijaše neka proročica Ana, kći Penuelova, iz plemena Ašerova,
                žena veoma odmakla u godinama. Nakon djevojaštva živjela je s mužem sedam godina, </ab>
               <ab n="37"> (37) a sama kao udovica do osamdeset i četvrte. Nije napuštala
                Hrama, nego je postovima i molitvama danju i noću služila Bogu. </ab>
               <ab n="38"> (38) Upravo u taj čas nadođe. Hvalila je Boga i svima koji
                iščekivahu otkupljenje Jeruzalema pripovijedala o djetetu. </ab>
               <ab n="39"> (39) Kad obaviše sve po Zakonu Gospodnjem, vratiše se u Galileju, u
                svoj grad Nazaret. </ab>
               <ab n="40"> (40) A dijete je raslo, jačalo i napunjalo se mudrosti i milost je
                Božja bila na njemu. </ab>
               <ab n="41"> (41) Njegovi su roditelji svake godine o blagdanu Pashe išli u
                Jeruzalem. </ab>
               <ab n="42"> (42) Kad mu bijaše dvanaest godina, uziđoše po običaju blagdanskom. </ab>
               <ab n="43"> (43) Kad su minuli ti dani, vraćahu se oni, a dječak Isus osta u
                Jeruzalemu, a da nisu znali njegovi roditelji. </ab>
               <ab n="44"> (44) Uvjereni da je među suputnicima, odoše dan hoda, a onda ga
                stanu tražiti među rodbinom i znancima. </ab>
               <ab n="45"> (45) I kad ga ne nađu, vrate se u Jeruzalem tražeći ga. </ab>
               <ab n="46"> (46) Nakon tri dana nađoše ga u Hramu gdje sjedi posred učitelja,
                sluša ih i pita. </ab>
               <ab n="47"> (47) Svi koji ga slušahu bijahu zaneseni razumnošću i odgovorima
                njegovim. </ab>
               <ab n="48"> (48) Kad ga ugledaše, zapanjiše se, a majka mu njegova reče: "Sinko,
                zašto si nam to učinio? Gle, otac tvoj i ja žalosni smo te tražili." </ab>
               <ab n="49"> (49) A on im reče: "Zašto ste me tražili? Niste li znali da mi je
                biti u onome što je Oca mojega?" </ab>
               <ab n="50"> (50) Oni ne razumješe riječi koju im reče. </ab>
               <ab n="51"> (51) I siđe s njima, dođe u Nazaret i bijaše im poslušan. A majka je
                njegova brižno čuvala sve ove uspomene u svom srcu. </ab>
               <ab n="52"> (52) A Isus napredovaše u mudrosti, dobi i milosti kod Boga i ljudi.
            </ab>
            </div>
            <div n="3" type="chapter">
               <ab n="1"> (3.1) Petnaeste godine vladanja cara Tiberija, dok je upravitelj
                Judeje bio Poncije Pilat, tetrarh Galileje Herod, a njegov brat Filip tetrarh
                Itureje i zemlje trahonitidske, i Lizanije tetrarh Abilene, </ab>
               <ab n="2"> (2) za velikog svećenika Ane i Kajfe, dođe riječ Božja Ivanu, sinu
                Zaharijinu, u pustinji. </ab>
               <ab n="3"> (3) On obiđe svu okolicu jordansku propovijedajući obraćeničko
                krštenje na otpuštenje grijeha </ab>
               <ab n="4"> (4) kao što je pisano u Knjizi besjeda Izaije proroka: Glas viče u
                pustinji: Pripravite put Gospodinu, poravnite mu staze! </ab>
               <ab n="5"> (5) Svaka dolina neka se ispuni, svaka gora i brežuljak neka se
                slegne! Što je krivudavo, neka se izravna, a hrapavi putovi neka se izglade! </ab>
               <ab n="6"> (6) I svako će tijelo vidjeti spasenje Božje. </ab>
               <ab n="7"> (7) Govoraše dakle mnoštvu koje je dolazilo da se krsti: "Leglo
                gujinje! Tko vas samo upozori da bježite od skore srdžbe? </ab>
               <ab n="8"> (8) Donosite dakle plodove dostojne obraćenja. I nemojte početi u
                sebi govoriti: 'Imamo oca Abrahama!' Jer, kažem vam: Bog iz ovog kamenja može podići
                djecu Abrahamovu. </ab>
               <ab n="9"> (9) Već je sjekira položena na korijen stablima: svako dakle stablo
                koje ne donosi dobra roda siječe se i u oganj baca." </ab>
               <ab n="10"> (10) Pitalo ga mnoštvo: "Što nam je dakle činiti?" </ab>
               <ab n="11"> (11) On im odgovaraše: "Tko ima dvije haljine, neka podijeli s onim
                koji nema. U koga ima hrane, neka učini isto tako." </ab>
               <ab n="12"> (12) Dođoše krstiti se i carinici pa ga pitahu: "Učitelju, što nam
                je činiti?" </ab>
               <ab n="13"> (13) Reče im: "Ne utjerujte više nego što vam je određeno." </ab>
               <ab n="14"> (14) Pitahu ga i vojnici: "A nama, što je nama činiti?" I reče im:
                "Nikome ne činite nasilja, nikoga krivo ne prijavljujte i budite zadovoljni svojom
                plaćom." </ab>
               <ab n="15"> (15) Narod bijaše u iščekivanju i svi se u srcu pitahu o Ivanu nije
                li on možda Krist. </ab>
               <ab n="16"> (16) Zato im Ivan svima reče: "Ja vas, istina, vodom krstim. Ali
                dolazi jači od mene. Ja nisam dostojan odriješiti mu remenje na obući. On će vas
                krstiti Duhom Svetim i ognjem. </ab>
               <ab n="17"> (17) U ruci mu vijača da pročisti gumno svoje i sabere žito u
                žitnicu svoju, a pljevu će spaliti ognjem neugasivim." </ab>
               <ab n="18"> (18) I mnogim je drugim pobudama Ivan narodu navješćivao evanđelje. </ab>
               <ab n="19"> (19) A Heroda je tetrarha Ivan prekorio zbog Herodijade, žene
                njegova brata i zbog svih njegovih zlodjela. </ab>
               <ab n="20"> (20) Svemu tome nadoda Herod još i ovo: zatvori Ivana u tamnicu. </ab>
               <ab n="21"> (21) Kad se krstio sav narod, krstio se i Isus. I dok se molio,
                rastvori se nebo, </ab>
               <ab n="22"> (22) siđe na nj Duh Sveti u tjelesnom obličju, poput goluba, a glas
                se s neba zaori: "Ti si Sin moj, Ljubljeni! U tebi mi sva milina!" </ab>
               <ab n="23"> (23) Kad je Isus nastupio, bilo mu je oko trideset godina. Bijaše -
                kako se smatralo - sin Josipov, Elijev, </ab>
               <ab n="24"> (24) Matatov, Levijev, Malkijev, Janajev, Josipov. </ab>
               <ab n="25"> (25) Matatijin, Amosov, Naumov, Heslijev, Nagajev, </ab>
               <ab n="26"> (26) Mahatov, Matatijin, Šimijev, Josehov, Jodin, </ab>
               <ab n="27"> (27) Johananov, Resin, Zerubabelov, Šealtielov, Nerijev, </ab>
               <ab n="28"> (28) Malkijev, Adijev, Kosamov, Elmadamov, Erov, </ab>
               <ab n="29"> (29) Jošuin, Eliezerov, Jorimov, Matatov, Levijev, </ab>
               <ab n="30"> (30) Šimunov, Judin, Josipov, Jonamov, Elijakimov, </ab>
               <ab n="31"> (31) Melejin, Menin, Matatin, Natanov, Davidov, </ab>
               <ab n="32"> (32) Jišajev, Obedov, Boazov, Salin, Nahšonov, </ab>
               <ab n="33"> (33) Aminadabov, Adminov, Arnijev, Hesronov, Peresov, Judin, </ab>
               <ab n="34"> (34) Jakovljev, Izakov, Abrahamov, Terahov, Nahorov, </ab>
               <ab n="35"> (35) Serugov, Reuov, Pelegov, Eberov, Šelahov, </ab>
               <ab n="36"> (36) Kenanov, Arpakšadov, Šemov, Noin, Lamekov, </ab>
               <ab n="37"> (37) Metušalahov, Henokov, Jeredov, Mahalalelov, Kenanov, </ab>
               <ab n="38"> (38) Enošev, Šetov, Adamov, Božji. </ab>
            </div>
            <div n="4" type="chapter">
               <ab n="1"> (4.1) Isus se, pun Duha Svetoga, vratio s Jordana i Duh ga četrdeset
                dana vodio pustinjom, </ab>
               <ab n="2"> (2) gdje ga je iskušavao đavao. Tih dana nije ništa jeo, te kad oni
                istekoše, ogladnje. </ab>
               <ab n="3"> (3) A đavao mu reče: "Ako si Sin Božji, reci ovom kamenu da postane
                kruhom." </ab>
               <ab n="4"> (4) Isus mu odgovori: "Pisano je: Ne živi čovjek samo o kruhu." </ab>
               <ab n="5"> (5) I povede ga đavao na visoko, pokaza mu odjednom sva kraljevstva
                zemlje </ab>
               <ab n="6"> (6) i reče mu: "Tebi ću dati svu ovu vlast i slavu njihovu jer meni
                je dana i komu hoću, dajem je. </ab>
               <ab n="7"> (7) Ako se dakle pokloniš preda mnom, sve je tvoje." </ab>
               <ab n="8"> (8) Isus mu odgovori: "Pisano je: Klanjaj se Gospodinu, Bogu svomu, i
                njemu jedinomu služi!" </ab>
               <ab n="9"> (9) Povede ga u Jeruzalem i postavi na vrh Hrama i reče mu: "Ako si
                Sin Božji, baci se odavde dolje! </ab>
               <ab n="10"> (10) Ta pisano je: Anđelima će svojim zapovjediti za tebe da te
                čuvaju. </ab>
               <ab n="11"> (11) I: Na rukama će te nositi da se gdje nogom ne spotakneš o
                kamen." </ab>
               <ab n="12"> (12) Odgovori mu Isus: "Rečeno je: Ne iskušavaj Gospodina, Boga
                svojega!" </ab>
               <ab n="13"> (13) Pošto iscrpi sve kušnje, đavao se udalji od njega do druge
                prilike. </ab>
               <ab n="14"> (14) A Isus se u snazi Duha vrati u Galileju te glas o njemu puče po
                svoj okolici. </ab>
               <ab n="15"> (15) I slavljen od sviju, naučavaše po njihovim sinagogama. </ab>
               <ab n="16"> (16) I dođe u Nazaret, gdje bijaše othranjen. I uđe po svom običaju
                na dan subotni u sinagogu te ustane čitati. </ab>
               <ab n="17"> (17) Pruže mu Knjigu proroka Izaije. On razvije knjigu i nađe mjesto
                gdje stoji napisano: </ab>
               <ab n="18"> (18) Duh Gospodnji na meni je jer me pomaza! On me posla
                blagovjesnikom biti siromasima, proglasiti sužnjima oslobođenje, vid slijepima, na
                slobodu pustiti potlačene, </ab>
               <ab n="19"> (19) proglasiti godinu milosti Gospodnje. </ab>
               <ab n="20"> (20) Tada savi knjigu, vrati je poslužitelju i sjede. Oči sviju u
                sinagogi bijahu uprte u njega. </ab>
               <ab n="21"> (21) On im progovori: "Danas se ispunilo ovo Pismo što vam još
                odzvanja u ušima." </ab>
               <ab n="22"> (22) I svi su mu povlađivali i divili se milini riječi koje su tekle
                iz njegovih usta. Govorahu: "Nije li ovo sin Josipov?" </ab>
               <ab n="23"> (23) A on im reče: "Zacijelo ćete mi reći onu prispodobu: Liječniče,
                izliječi sam sebe! Što smo čuli da se dogodilo u Kafarnaumu, učini i ovdje, u svom
                zavičaju." </ab>
               <ab n="24"> (24) I nastavi: "Zaista, kažem vam, nijedan prorok nije dobro došao
                u svom zavičaju. </ab>
               <ab n="25"> (25) Uistinu, kažem vam, mnogo bijaše udovica u Izraelu u dane
                Ilijine kad se na tri godine i šest mjeseci zatvorilo nebo pa zavladala velika glad
                po svoj zemlji. </ab>
               <ab n="26"> (26) I ni k jednoj od njih nije bio poslan Ilija doli k ženi udovici
                u Sarfati sidonskoj. </ab>
               <ab n="27"> (27) I mnogo bijaše gubavaca u Izraelu za proroka Elizeja. I nijedan
                se od njih ne očisti doli Naaman Sirac." </ab>
               <ab n="28"> (28) Čuvši to, svi se u sinagogi napune gnjevom, </ab>
               <ab n="29"> (29) ustanu, izbace ga iz grada i odvedu na rub brijega na kojem je
                sagrađen njihov grad da ga strmoglave. </ab>
               <ab n="30"> (30) No on prođe između njih i ode. </ab>
               <ab n="31"> (31) I siđe u Kafarnaum, grad galilejski. I poučavaše ih subotom </ab>
               <ab n="32"> (32) te bijahu zaneseni njegovim naukom jer silna bijaše riječ
                njegova. </ab>
               <ab n="33"> (33) A zatekao se u sinagogi čovjek s duhom nečistoga đavla. On
                povika u sav glas: </ab>
               <ab n="34"> (34) "Hej, što ti imaš s nama, Isuse Nazarećanine? Došao si da nas
                uništiš! Znam ja tko si ti: Svetac Božji." </ab>
               <ab n="35"> (35) Isus mu zaprijeti: "Umukni i iziđi iz njega!" Nato đavao
                čovjeka obori u sredinu te iziđe iz njega ne naudiv mu ništa. </ab>
               <ab n="36"> (36) I nasta opće zaprepaštenje te se među sobom razgovarahu: "Kakve
                li riječi! S vlašću i snagom zapovijeda nečistim dusima te izlaze!" </ab>
               <ab n="37"> (37) I glas se o njemu širio po svim okolnim mjestima. </ab>
               <ab n="38"> (38) Ustavši iz sinagoge, uđe u kuću Šimunovu. A Šimunovu je punicu
                mučila velika ognjica. I zamole ga za nju. </ab>
               <ab n="39"> (39) On se nadvi nad nju, zaprijeti ognjici i ona je pusti. I odmah
                ustade i posluživaše im. </ab>
               <ab n="40"> (40) O zalazu sunca svi koji su imali bolesnike od raznih bolesti
                dovedoše ih k njemu. A on bi na svakoga od njih stavljao ruke i ozdravljao ih. </ab>
               <ab n="41"> (41) A iz mnogih su izlazili i zlodusi vičući: "Ti si Sin Božji!" On
                im se prijetio i nije im dao govoriti jer su znali da je on Krist. </ab>
               <ab n="42"> (42) Kad osvanu dan, iziđe i pođe na samotno mjesto. I mnoštvo ga
                tražilo. Dođoše k njemu i zadržavahu ga da ne ode od njih. </ab>
               <ab n="43"> (43) A on im reče: "I drugim gradovima treba da navješćujem
                evanđelje o kraljevstvu Božjem. Jer za to sam poslan." </ab>
               <ab n="44"> (44) I naučavaše po sinagogama judejskim. </ab>
            </div>
            <div n="5" type="chapter">
               <ab n="1"> (5.1) Dok se jednom oko njega gurao narod da čuje riječ Božju,
                stajaše on pokraj Genezaretskog jezera. </ab>
               <ab n="2"> (2) Spazi dvije lađe gdje stoje uz obalu; ribari bili izašli iz njih
                i ispirali mreže. </ab>
               <ab n="3"> (3) Uđe u jednu od tih lađa; bila je Šimunova pa zamoli Šimuna da
                malo otisne od kraja. Sjedne te iz lađe poučavaše mnoštvo. </ab>
               <ab n="4"> (4) Kada dovrši pouku, reče Šimunu: "Izvezi na pučinu i bacite mreže
                za lov." </ab>
               <ab n="5"> (5) Odgovori Šimun: "Učitelju, svu smo se noć trudili i ništa ne
                ulovismo, ali na tvoju riječ bacit ću mreže." </ab>
               <ab n="6"> (6) Učiniše tako te uhvatiše veoma mnogo riba; mreže im se gotovo
                razdirale. </ab>
               <ab n="7"> (7) Mahnuše drugovima na drugoj lađi da im dođu pomoći. Oni dođoše i
                napuniše obje lađe, umalo im ne potonuše. </ab>
               <ab n="8"> (8) Vidjevši to, Šimun Petar pade do nogu Isusovih govoreći: "Idi od
                mene! Grešan sam čovjek, Gospodine!" </ab>
               <ab n="9"> (9) Zbog lovine riba što ih uloviše bijaše se zapanjio on i svi koji
                bijahu s njime, </ab>
               <ab n="10"> (10) a tako i Jakov i Ivan, Zebedejevi sinovi, drugovi Šimunovi.
                Isus reče Šimunu: "Ne boj se! Odsada ćeš loviti ljude!" </ab>
               <ab n="11"> (11) Oni izvukoše lađe na kopno, ostaviše sve i pođoše za njim. </ab>
               <ab n="12"> (12) I dok bijaše u jednom gradu, gle čovjeka puna gube! Ugledavši
                Isusa, padne ničice i zamoli ga: "Gospodine, ako hoćeš, možeš me očistiti." </ab>
               <ab n="13"> (13) Isus pruži ruku i dotakne ga se govoreći: "Hoću, očisti se!" I
                odmah nesta gube s njega. </ab>
               <ab n="14"> (14) I zapovjedi mu: "Nikome ni riječi, nego otiđi, pokaži se
                svećeniku i prinesi za svoje očišćenje kako propisa Mojsije, njima za
                svjedočanstvo." </ab>
               <ab n="15"> (15) Glas se o njemu sve više širio i silan svijet grnuo k njemu da
                ga sluša i da ozdravi od svojih bolesti. </ab>
               <ab n="16"> (16) A on se sklanjao na samotna mjesta da moli. </ab>
               <ab n="17"> (17) I jednog je dana on naučavao. A sjeđahu ondje farizeji i
                učitelji Zakona koji bijahu došli iz svih galilejskih i judejskih sela i Jeruzalema.
                A sila ga je Gospodnja nukala da liječi. </ab>
               <ab n="18"> (18) I gle, ljudi doniješe na nosiljci čovjeka koji bijaše uzet.
                Tražili su da ga unesu i stave preda nj. </ab>
               <ab n="19"> (19) Budući da zbog mnoštva nisu našli kuda bi ga unijeli, popnu se
                na krov te ga između crepova s nosiljkom spuste u sredinu pred Isusa. </ab>
               <ab n="20"> (20) Vidjevši njihovu vjeru reče on: "Čovječe, otpušteni su ti
                grijesi!" </ab>
               <ab n="21"> (21) Pismoznanci i farizeji počeše mudrovati: "Tko je ovaj što huli?
                Tko može grijehe otpuštati doli Bog jedini?" </ab>
               <ab n="22"> (22) Proniknuvši njihovo mudrovanje, upita ih Isus: "Što mudrujete u
                sebi? </ab>
               <ab n="23"> (23) Što je lakše? Reći: 'Otpušteni su ti grijesi' ili reći: 'Ustani
                i hodi?' </ab>
               <ab n="24"> (24) Ali da znate: Vlastan je Sin Čovječji na zemlji otpuštati
                grijehe!" I reče uzetomu: "Tebi zapovijedam: ustani, uzmi nosiljku i idi kući!" </ab>
               <ab n="25"> (25) I on odmah usta pred njima, uze na čemu ležaše i ode kući
                slaveći Boga. </ab>
               <ab n="26"> (26) A sve obuze zanos te su slavili Boga i puni straha govorili:
                "Danas vidjesmo nešto neviđeno!" </ab>
               <ab n="27"> (27) Nakon toga iziđe i ugleda carinika imenom Levija gdje sjedi u
                carinarnici. I reče mu: "Pođi za mnom!" </ab>
               <ab n="28"> (28) On sve ostavi, usta i pođe za njim. </ab>
               <ab n="29"> (29) I Levi mu u svojoj kući priredi veliku gozbu. A s njime bijaše
                za stolom veliko mnoštvo carinika i drugih. </ab>
               <ab n="30"> (30) Farizeji i pismoznanci njihovi negodovahu i govorahu njegovim
                učenicima: "Zašto s carinicima i grešnicima jedete i pijete?" </ab>
               <ab n="31"> (31) Isus im odgovori: "Ne treba zdravima liječnika, nego bolesnima. </ab>
               <ab n="32"> (32) Nisam došao zvati pravedne, nego grešnike na obraćenje." </ab>
               <ab n="33"> (33) A oni mu rekoše: "Učenici Ivanovi, a tako i farizejski, počesto
                poste i obavljaju molitve, tvoji pak jedu i piju." </ab>
               <ab n="34"> (34) Reče im Isus: "Ne možete svatove prisiliti da poste dok je
                zaručnik s njima. </ab>
               <ab n="35"> (35) Doći će već dani: kad im se ugrabi zaručnik, tada će postiti, u
                one dane!" </ab>
               <ab n="36"> (36) A kazivao im je i prispodobu: "Nitko neće otparati krpe s novog
                odijela da je stavi na staro odijelo. Inače će i novo rasparati, a starom neće
                pristajati krpa s novoga." </ab>
               <ab n="37"> (37) "I nitko ne ulijeva novo vino u stare mješine. Inače će novo
                vino proderati mješine pa će se i ono proliti i mješine će propasti. </ab>
               <ab n="38"> (38) Nego, novo vino neka se ulijeva u nove mješine!" </ab>
               <ab n="39"> (39) "I nitko pijuć staro, ne zaželi novoga. Ta veli se: 'Valja
                staro!'" </ab>
            </div>
            <div n="6" type="chapter">
               <ab n="1"> (6.1) Jedne je subote prolazio kroz usjeve. Učenici su njegovi trgali
                klasje, trli ga rukama i jeli. </ab>
               <ab n="2"> (2) A neki farizeji rekoše: "Zašto činite što subotom nije
                dopušteno?" </ab>
               <ab n="3"> (3) Odgovori im Isus: "Zar niste čitali što učini David kad ogladnje
                on i njegovi pratioci? </ab>
               <ab n="4"> (4) Kako uđe u Dom Božji, uze, pojede i svojim pratiocima dade
                prinesene kruhove kojih ne smije jesti nitko, nego samo svećenici?" </ab>
               <ab n="5"> (5) I govoraše im: "Sin Čovječji gospodar je subote!" </ab>
               <ab n="6"> (6) Druge subote uđe u sinagogu i stane naučavati. Bio je ondje
                čovjek kome desnica bijaše usahla. </ab>
               <ab n="7"> (7) Pismoznanci i farizeji vrebahu na nj da li subotom liječi kako bi
                našli u čemu da ga optuže. </ab>
               <ab n="8"> (8) A on je znao njihove namjere pa reče čovjeku s usahlom rukom:
                "Ustani i stani na sredinu!" On usta i stade. </ab>
               <ab n="9"> (9) A Isus im reče: "Pitam ja vas: je li subotom dopušteno činiti
                dobro ili činiti zlo? Život spasiti ili upropastiti?" </ab>
               <ab n="10"> (10) Sve ih ošinu pogledom pa reče čovjeku: "Ispruži ruku!" On učini
                tako - i ruka mu zdrava. </ab>
               <ab n="11"> (11) A oni se, izbezumljeni, počnu dogovarati što da poduzmu protiv
                Isusa. </ab>
               <ab n="12"> (12) Onih dana iziđe na goru da se pomoli. I provede noć moleći se
                Bogu. </ab>
               <ab n="13"> (13) Kad se razdanilo, dozva k sebi učenike te između njih izabra
                dvanaestoricu, koje prozva apostolima: </ab>
               <ab n="14"> (14) Šimuna, koga prozva Petrom, i Andriju, brata njegova, i Jakova,
                i Ivana, i Filipa, i Bartolomeja, </ab>
               <ab n="15"> (15) i Mateja, i Tomu, i Jakova Alfejeva, i Šimuna zvanoga
                Revnitelj, </ab>
               <ab n="16"> (16) i Judu Jakovljeva, i Judu Iškariotskoga, koji posta izdajica. </ab>
               <ab n="17"> (17) Isus siđe s njima i zaustavi se na ravnu. I silno mnoštvo
                njegovih učenika i silno mnoštvo naroda iz cijele Judeje i Jeruzalema, iz primorja
                tirskog i sidonskog </ab>
               <ab n="18"> (18) nagrnuše da ga slušaju i da ozdrave od svojih bolesti. I
                ozdravljali su oni koje su mučili nečisti dusi. </ab>
               <ab n="19"> (19) Sve je to mnoštvo tražilo da ga se dotakne jer je snaga
                izlazila iz njega i sve ozdravljala. </ab>
               <ab n="20"> (20) On podigne oči prema učenicima i govoraše: "Blago vama,
                siromasi: vaše je kraljevstvo Božje! </ab>
               <ab n="21"> (21) Blago vama koji sada gladujete: vi ćete se nasititi! Blago vama
                koji sada plačete: vi ćete se smijati! </ab>
               <ab n="22"> (22) Blago vama kad vas zamrze ljudi i kad vas izopće i pogrde te
                izbace ime vaše kao zločinačko zbog Sina Čovječjega! </ab>
               <ab n="23"> (23) Radujte se u dan onaj i poskakujte: evo, plaća vaša velika je
                na nebu. Ta jednako su činili prorocima oci njihovi!" </ab>
               <ab n="24"> (24) "Ali jao vama, bogataši: imate svoju utjehu! </ab>
               <ab n="25"> (25) Jao vama koji ste sada siti: gladovat ćete! Jao vama koji se
                sada smijete: jadikovat ćete i plakati! </ab>
               <ab n="26"> (26) Jao vama kad vas svi budu hvalili! Ta tako su činili lažnim
                prorocima oci njihovi." </ab>
               <ab n="27"> (27) "Nego, velim vama koji slušate: Ljubite svoje neprijatelje,
                dobro činite svojim mrziteljima, </ab>
               <ab n="28"> (28) blagoslivljajte one koji vas proklinju, molite za one koji vas
                zlostavljaju." </ab>
               <ab n="29"> (29) "Onomu tko te udari po jednom obrazu pruži i drugi, i onomu tko
                ti otima gornju haljinu ne krati ni donje. </ab>
               <ab n="30"> (30) Svakomu tko od tebe ište daji, a od onoga tko tvoje otima ne
                potražuj." </ab>
               <ab n="31"> (31) "I kako želite da ljudi vama čine, tako činite i vi njima." </ab>
               <ab n="32"> (32) "Ako ljubite one koji vas ljube, kakvo li vam uzdarje? Ta i
                grešnici ljube ljubitelje svoje. </ab>
               <ab n="33"> (33) Jednako tako, ako dobro činite svojim dobročiniteljima, kakvo
                li vam uzdarje? I grešnici to isto čine. </ab>
               <ab n="34"> (34) Ako pozajmljujete samo onima od kojih se nadate dobiti, kakvo
                li vam uzdarje? I grešnici grešnicima pozajmljuju da im se jednako vrati." </ab>
               <ab n="35"> (35) "Nego, ljubite neprijatelje svoje. Činite dobro i pozajmljujte
                ne nadajuć se odatle ničemu. I bit će vam plaća velika, i bit ćete sinovi
                Svevišnjega jer je on dobrostiv i prema nezahvalnicima i prema opakima." </ab>
               <ab n="36"> (36) "Budite milosrdni kao što je Otac vaš milosrdan." </ab>
               <ab n="37"> (37) "Ne sudite i nećete biti suđeni. Ne osuđujte i nećete biti
                osuđeni. Praštajte i oprostit će vam se. </ab>
               <ab n="38"> (38) Dajite i dat će vam se: mjera dobra, nabijena, natresena,
                preobilna dat će se u krilo vaše jer mjerom kojom mjerite vama će se zauzvrat
                mjeriti." </ab>
               <ab n="39"> (39) A kaza im i prispodobu: "Može li slijepac slijepca voditi? Neće
                li obojica u jamu upasti? </ab>
               <ab n="40"> (40) Nije učenik nad učiteljem. Pa i tko je posve doučen, bit će
                samo kao njegov učitelj." </ab>
               <ab n="41"> (41) "Što gledaš trun u oku brata svojega, a brvna u oku svome ne
                opažaš? </ab>
               <ab n="42"> (42) Kako možeš kazati bratu svomu: 'Brate, de da izvadim trun koji
                ti je u oku', a sam u svom oku brvna ne vidiš? Licemjere! Izvadi najprije brvno iz
                oka svoga pa ćeš onda dobro vidjeti izvaditi trun što je u oku bratovu." </ab>
               <ab n="43"> (43) "Nema dobra stabla koje bi rađalo nevaljalim plodom niti stabla
                nevaljala koje bi rađalo dobrim plodom. </ab>
               <ab n="44"> (44) Ta svako se stablo po svom plodu poznaje. S trnja se ne beru
                smokve niti se s gloga grožđe trga." </ab>
               <ab n="45"> (45) "Dobar čovjek iz dobra blaga srca svojega iznosi dobro, a zao
                iz zla iznosi zlo. Ta iz obilja srca usta mu govore." </ab>
               <ab n="46"> (46) "Što me zovete 'Gospodine, Gospodine!', a ne činite što
                zapovijedam? </ab>
               <ab n="47"> (47) Tko god dolazi k meni te sluša moje riječi i vrši ih, pokazat
                ću vam kome je sličan: </ab>
               <ab n="48"> (48) sličan je čovjeku koji gradi kuću pa iskopa u dubinu i postavi
                temelj na kamen. A kad bude poplava, nahrupi bujica na tu kuću, ali je ne može
                uzdrmati jer je dobro sagrađena. </ab>
               <ab n="49"> (49) A koji čuje i ne izvrši, sličan je čovjeku koji sagradi kuću na
                tlu bez temelja; nahrupi na nju bujica i umah se sruši te bude od te kuće razvalina
                velika." </ab>
            </div>
            <div n="7" type="chapter">
               <ab n="1"> (7.1) Pošto dovrši sve te svoje besjede narodu, uđe u Kafarnaum. </ab>
               <ab n="2"> (2) Nekomu satniku bijaše bolestan sluga, samo što ne izdahnu, a
                bijaše mu veoma drag. </ab>
               <ab n="3"> (3) Kad je satnik čuo za Isusa, posla k njemu starješine židovske
                moleći ga da dođe i ozdravi mu slugu. </ab>
               <ab n="4"> (4) Kad oni dođoše Isusu, usrdno ga moljahu: "Dostojan je da mu to
                učiniš </ab>
               <ab n="5"> (5) jer voli naš narod, i sinagogu nam je sagradio." </ab>
               <ab n="6"> (6) Isus se uputi s njima. I kad bijaše već kući nadomak, posla
                satnik prijatelje s porukom: "Gospodine, ne muči se. Nisam dostojan da uđeš pod krov
                moj. </ab>
               <ab n="7"> (7) Zato se i ne smatrah dostojnim doći k tebi. Nego - reci riječ da
                ozdravi sluga moj. </ab>
               <ab n="8"> (8) Ta i ja, premda sam vlasti podređen, imam pod sobom vojnike pa
                reknem jednomu: 'Idi' - i ode, drugomu: 'Dođi' - i dođe, a sluzi svomu: 'Učini to' -
                i učini." </ab>
               <ab n="9"> (9) Čuvši to, zadivi mu se Isus pa se okrenu mnoštvu koje je išlo za
                njim i reče: "Kažem vam, ni u Izraelu na nađoh tolike vjere." </ab>
               <ab n="10"> (10) Kad se oni koji su bili poslani vratiše kući, nađoše slugu
                zdrava. </ab>
               <ab n="11"> (11) Nakon toga uputi se Isus u grad zvani Nain. Pratili ga njegovi
                učenici i silan svijet. </ab>
               <ab n="12"> (12) Kad se približi gradskim vratima, gle, upravo su iznosili
                mrtvaca, sina jedinca u majke, majke udovice. Pratilo ju mnogo naroda iz grada. </ab>
               <ab n="13"> (13) Kad je Gospodin ugleda, sažali mu se nad njom i reče joj: "Ne
                plači!" </ab>
               <ab n="14"> (14) Pristupi zatim, dotače se nosila; nosioci stadoše, a on reče:
                "Mladiću, kažem ti, ustani!" </ab>
               <ab n="15"> (15) I mrtvac se podiže i progovori, a on ga dade njegovoj majci. </ab>
               <ab n="16"> (16) Sve obuze strah te slavljahu Boga govoreći: "Prorok velik usta
                među nama! Pohodi Bog narod svoj!" </ab>
               <ab n="17"> (17) I proširi se taj glas o njemu po svoj Judeji i po svoj okolici. </ab>
               <ab n="18"> (18) Sve to dojaviše Ivanu njegovi učenici. On dozva dvojicu svojih
                učenika </ab>
               <ab n="19"> (19) i posla ih Gospodinu da ga pitaju: "Jesi li ti Onaj koji ima
                doći ili drugoga da čekamo?" </ab>
               <ab n="20"> (20) Došavši k njemu, rekoše ti ljudi: "Ivan Krstitelj posla nas k
                tebi da pitamo: 'Jesi li ti Onaj koji ima doći ili drugoga da čekamo?'" </ab>
               <ab n="21"> (21) Upravo u taj čas Isus je ozdravio mnoge od bolesti, muka i zlih
                duhova i mnoge je slijepe podario vidom. </ab>
               <ab n="22"> (22) Tada im odgovori: "Pođite i javite Ivanu što ste vidjeli i
                čuli: Slijepi progledaju, hromi hode, gubavi se čiste, gluhi čuju, mrtvi ustaju,
                siromasima se navješćuje evanđelje. </ab>
               <ab n="23"> (23) I blago onom tko se ne sablazni o mene." </ab>
               <ab n="24"> (24) Kad Ivanovi glasnici odoše, poče Isus govoriti mnoštvu o Ivanu:
                "Što ste izašli u pustinju gledati? Trsku koju vjetar ljulja? </ab>
               <ab n="25"> (25) Ili što ste izašli vidjeti: Čovjeka u mekušaste haljine
                odjevena? Eno, oni u sjajnoj odjeći i raskošju po kraljevskim su dvorima. </ab>
               <ab n="26"> (26) Ili što ste izašli vidjeti? Proroka? Uistinu, kažem vam, i više
                nego proroka! </ab>
               <ab n="27"> (27) On je onaj o kome je pisano: Evo, šaljem glasnika svoga pred
                licem tvojim da pripravi put pred tobom. </ab>
               <ab n="28"> (28) Kažem vam: među rođenima od žene nitko nije veći od Ivana. A
                ipak, i najmanji u kraljevstvu Božjem veći je od njega." </ab>
               <ab n="29"> (29) Sav narod koji ga je slušao, pa i carinici, uvidješe pravednost
                Božju: pokrstiše se Ivanovim krstom. </ab>
               <ab n="30"> (30) Naprotiv, farizeji i zakonoznanci ometoše što je Bog s njima
                naumio jer ne htjedoše da ih Ivan krsti. </ab>
               <ab n="31"> (31) "S kime dakle da prispodobim ljude ovog naraštaja? Komu su
                nalik? </ab>
               <ab n="32"> (32) Nalik su djeci što sjede na trgu pa jedni drugima po poslovici
                dovikuju: 'Zasvirasmo vam i ne zaigraste! Zakukasmo i ne zaplakaste!' </ab>
               <ab n="33"> (33) Doista, došao je Ivan Krstitelj. Nije kruha jeo ni vina pio, a
                velite: 'Đavla ima!' </ab>
               <ab n="34"> (34) Došao je Sin Čovječji koji jede i pije, a govorite: 'Evo
                izjelice i vinopije, prijatelja carinika i grešnika!' </ab>
               <ab n="35"> (35) Ali opravda se Mudrost pred svom djecom svojom." </ab>
               <ab n="36"> (36) Neki farizej pozva Isusa da bi blagovao s njime. On uđe u kuću
                farizejevu i priđe stolu. </ab>
               <ab n="37"> (37) Kad eto neke žene koja bijaše grešnica u gradu. Dozna da je
                Isus za stolom u farizejevoj kući pa ponese alabastrenu posudicu pomasti </ab>
               <ab n="38"> (38) i stade odostrag kod njegovih nogu. Sva zaplakana poče mu
                suzama kvasiti noge: kosom ih glave svoje otirala, cjelivala i mazala pomašću. </ab>
               <ab n="39"> (39) Kad to vidje farizej koji ga pozva, pomisli: "Kad bi ovaj bio
                Prorok, znao bi tko i kakva je to žena koja ga se dotiče: da je grešnica." </ab>
               <ab n="40"> (40) A Isus, da mu odgovori, reče: "Šimune, imam ti nešto reći." A
                on će: "Učitelju, reci!" A on: </ab>
               <ab n="41"> (41) "Neki vjerovnik imao dva dužnika. Jedan mu dugovaše pet stotina
                denara, drugi pedeset. </ab>
               <ab n="42"> (42) Budući da nisu imali odakle vratiti, otpusti obojici. Koji će
                ga dakle od njih više ljubiti?" </ab>
               <ab n="43"> (43) Šimun odgovori: "Predmnijevam, onaj kojemu je više otpustio."
                Reče mu Isus: "Pravo si prosudio." </ab>
               <ab n="44"> (44) I okrenut ženi reče Šimunu: "Vidiš li ovu ženu? Uđoh ti u kuću,
                nisi mi vodom noge polio, a ona mi suzama noge oblila i kosom ih svojom otrla. </ab>
               <ab n="45"> (45) Poljupca mi nisi dao, a ona, otkako uđe, ne presta mi noge
                cjelivati. </ab>
               <ab n="46"> (46) Uljem mi glave nisi pomazao, a ona mi pomašću noge pomaza. </ab>
               <ab n="47"> (47) Stoga, kažem ti, oprošteni su joj grijesi mnogi jer ljubljaše
                mnogo. Komu se malo oprašta, malo ljubi." </ab>
               <ab n="48"> (48) A ženi reče: "Oprošteni su ti grijesi." </ab>
               <ab n="49"> (49) Sustolnici počeli nato među sobom govoriti: "Tko je ovaj da i
                grijehe oprašta?" </ab>
               <ab n="50"> (50) A on reče ženi: "Vjera te tvoja spasila! Idi u miru!" </ab>
            </div>
            <div n="8" type="chapter">
               <ab n="1"> (8.1) Zatim zareda obilaziti gradom i selom propovijedajući i
                navješćujući evanđelje o kraljevstvu Božjemu. Bila su s njim dvanaestorica </ab>
               <ab n="2"> (2) i neke žene koje bijahu izliječene od zlih duhova i bolesti:
                Marija zvana Magdalena, iz koje bijaše izagnao sedam đavola; </ab>
               <ab n="3"> (3) zatim Ivana, žena Herodova upravitelja Huze; Suzana i mnoge
                druge. One su im posluživale od svojih dobara. </ab>
               <ab n="4"> (4) Kad se skupio silan svijet te iz svakoga grada nagrnuše k njemu,
                prozbori u prispodobi: </ab>
               <ab n="5"> (5) "Iziđe sijač sijati sjeme. Dok je sijao, jedno pade uz put, bi
                pogaženo i ptice ga nebeske pozobaše. </ab>
               <ab n="6"> (6) Drugo pade na kamen i, tek što je izniklo, osuši se jer ne imaše
                vlage. </ab>
               <ab n="7"> (7) Drugo opet pade među trnje i trnje ga preraste i uguši. </ab>
               <ab n="8"> (8) Drugo napokon pade u dobru zemlju, nikne i urodi stostrukim
                plodom." Rekavši to, povika: "Tko ima uši da čuje, neka čuje!" </ab>
               <ab n="9"> (9) Upitaše ga učenici kakva bi to bila prispodoba. </ab>
               <ab n="10"> (10) A on im reče: "Vama je dano znati otajstva kraljevstva Božjega,
                a ostalima u prispodobama - da gledajući ne vide i slušajući ne razumiju." </ab>
               <ab n="11"> (11) "A ovo je prispodoba: Sjeme je Riječ Božja. </ab>
               <ab n="12"> (12) Oni uz put slušatelji su. Zatim dolazi đavao i odnosi Riječ iz
                srca njihova da ne bi povjerovali i spasili se. </ab>
               <ab n="13"> (13) A na kamenu - to su oni koji kad čuju, s radošću prime Riječ,
                ali korijena nemaju: ti neko vrijeme vjeruju, a u vrijeme kušnje otpadnu. </ab>
               <ab n="14"> (14) A što pade u trnje - to su oni koji poslušaju, ali poneseni
                brigama, bogatstvom i nasladama života, uguše se i ne dorode roda. </ab>
               <ab n="15"> (15) Ono pak u dobroj zemlji - to su oni koji u plemenitu i dobru
                srcu slušaju Riječ, zadrže je i donose rod u ustrajnosti." </ab>
               <ab n="16"> (16) "Nitko ne užiže svjetiljke da je pokrije posudom ili stavi pod
                postelju, nego je stavlja na svijećnjak da oni koji ulaze vide svjetlost. </ab>
               <ab n="17"> (17) Ta ništa nije tajno što se neće očitovati; ništa skriveno što
                se neće saznati i na vidjelo doći." </ab>
               <ab n="18"> (18) "Pazite dakle kako slušate. Doista, onomu tko ima dat će se, a
                onomu tko nema oduzet će se i ono što misli da ima." </ab>
               <ab n="19"> (19) A majka i braća njegova htjedoše k njemu, ali ne mogoše do
                njega zbog mnoštva. </ab>
               <ab n="20"> (20) Javiše mu: "Majka tvoja i braća tvoja stoje vani i žele te
                vidjeti." </ab>
               <ab n="21"> (21) A on im odgovori: "Majka moja, braća moja - ovi su koji riječ
                Božju slušaju i vrše." </ab>
               <ab n="22"> (22) Jednoga dana uđe u lađu on i učenici njegovi. I reče im:
                "Prijeđimo na onu stranu jezera." I otisnuše se. </ab>
               <ab n="23"> (23) Dok su plovili, on zaspa. I spusti se oluja na jezero. Voda
                stane nadirati te bijahu u pogibli. </ab>
               <ab n="24"> (24) Oni pristupiše i probudiše ga govoreći: "Učitelju, učitelju,
                propadosmo!" On se probudi, zaprijeti vjetru i valovlju; i oni se smire te nasta
                utiha. </ab>
               <ab n="25"> (25) A on će im: "Gdje vam je vjera?" A oni se prestrašeni u čudu
                zapitkivahu: "Tko li je ovaj da i vjetrovima zapovijeda i vodi, i pokoravaju mu se?" </ab>
               <ab n="26"> (26) Doploviše u gergezenski kraj koji je nasuprot Galileji. </ab>
               <ab n="27"> (27) Čim iziđe na kopno, eto mu iz grada u susret nekog čovjeka koji
                imaše zloduhe. Već dugo vremena nije se uopće odijevao niti stanovao u kući, nego po
                grobnicama. </ab>
               <ab n="28"> (28) Kad opazi Isusa, zastenja, pade ničice preda nj i u sav glas
                povika: "Što ti imaš sa mnom, Isuse, Sine Boga Svevišnjega? Molim te, ne muči me!" </ab>
               <ab n="29"> (29) Jer bijaše zapovjedio nečistom duhu da iziđe iz toga čovjeka.
                Da, dugo ga je već vremena držao u vlasti i makar su ga lancima vezali i u verigama
                čuvali, on bi raskidao spone i zloduh bi ga odagnao u pustinju. </ab>
               <ab n="30"> (30) Isus ga nato upita: "Kako ti je ime?" On reče: "Legija", jer u
                nj uđoše mnogi zlodusi. </ab>
               <ab n="31"> (31) I zaklinjahu ga da im ne naredi vratiti se u Bezdan. </ab>
               <ab n="32"> (32) A ondje u gori paslo je poveliko krdo svinja. Zaklinjahu ga
                dakle da im dopusti ući u njih. I on im dopusti. </ab>
               <ab n="33"> (33) Tada zlodusi iziđoše iz čovjeka i uđoše u svinje. Krdo jurnu
                niz obronak u jezero i podavi se. </ab>
               <ab n="34"> (34) Vidjevši što se dogodilo, svinjari pobjegoše i razglasiše
                gradom i selima. </ab>
               <ab n="35"> (35) A ljudi iziđoše vidjeti što se dogodilo. Dođoše Isusu i nađoše
                čovjeka iz kojega bijahu izašli zlodusi gdje do nogu Isusovih sjedi, obučen i zdrave
                pameti. I prestraše se. </ab>
               <ab n="36"> (36) A očevici im ispripovijediše kako je opsjednuti ozdravio. </ab>
               <ab n="37"> (37) I zamoli ga sve ono mnoštvo iz okolice gergezenske da ode od
                njih jer ih strah velik spopade. On uđe u lađu i vrati se. </ab>
               <ab n="38"> (38) A moljaše ga čovjek iz koga iziđoše zlodusi da može ostati s
                njim, ali ga on otpusti govoreći: </ab>
               <ab n="39"> (39) "Vrati se kući i pripovijedaj što ti učini Bog." On ode
                razglašujući po svem gradu što mu učini Isus. </ab>
               <ab n="40"> (40) Na povratku Isusa dočeka mnoštvo jer su ga svi željno
                iščekivali. </ab>
               <ab n="41"> (41) I gle, dođe čovjek, ime mu Jair, koji bijaše predstojnik
                sinagoge. Baci se Isusu pred noge i stane ga moliti da dođe u njegovu kuću. </ab>
               <ab n="42"> (42) Imaše kćer jedinicu, otprilike od dvanaest godina, koja
                umiraše. Dok je onamo išao, mnoštvo ga guralo odasvud. </ab>
               <ab n="43"> (43) A neka žena koja je već dvanaest godina bolovala od krvarenja,
                sve svoje imanje potrošila na liječnike i nitko je nije mogao izliječiti, </ab>
               <ab n="44"> (44) priđe odostrag i dotaknu se skuta njegove haljine i umah joj se
                zaustavi krvarenje. </ab>
               <ab n="45"> (45) I reče Isus: "Tko me se to dotaknu?" Svi se branili, a Petar
                će: "Učitelju, mnoštvo te gura i pritišće." </ab>
               <ab n="46"> (46) A Isus: "Netko me se dotaknuo. Osjetio sam kako snaga izlazi iz
                mene." </ab>
               <ab n="47"> (47) A žena, vidjevši da se ne može kriti, sva u strahu pristupi i
                baci se preda nj te pred svim narodom ispripovjedi zašto ga se dotakla i kako je
                umah ozdravila. </ab>
               <ab n="48"> (48) A on joj reče: "Kćeri, vjera te tvoja spasila. Idi u miru!" </ab>
               <ab n="49"> (49) Dok je on još govorio, eto jednog od nadstojnikovih s porukom:
                "Umrla ti kći, ne muči više Učitelja." </ab>
               <ab n="50"> (50) Čuo to Isus pa mu reče: "Ne boj se! Samo vjeruj i ona će se
                spasiti!" </ab>
               <ab n="51"> (51) Uđe u kuću, ali nikomu ne dopusti da s njim uđe osim Petra,
                Ivana, Jakova i djetetova oca i majke. </ab>
               <ab n="52"> (52) A svi plakahu i žalovahu za njom. A on im reče: "Ne plačite!
                Nije umrla, nego spava!" </ab>
               <ab n="53"> (53) No oni mu se podsmjehivahu znajući da je umrla. </ab>
               <ab n="54"> (54) On je uhvati za ruku i povika: "Dijete, ustani!" </ab>
               <ab n="55"> (55) I povrati joj se duh i umah ustade, a on naredi da joj dadu
                jesti. </ab>
               <ab n="56"> (56) Njezini se roditelji začudiše, a on zapovjedi da nikome ne
                reknu što se dogodilo. </ab>
            </div>
            <div n="9" type="chapter">
               <ab n="1"> (9.1) Sazva dvanaestoricu i dade im moć i vlast nad svim zlodusima i
                da liječe bolesti. </ab>
               <ab n="2"> (2) I posla ih propovijedati kraljevstvo Božje i liječiti bolesnike. </ab>
               <ab n="3"> (3) I reče im: "Ništa ne uzimajte na put: ni štapa, ni torbe, ni
                kruha, ni srebra! I da niste imali više od dvije haljine! </ab>
               <ab n="4"> (4) U koju god kuću uđete, ondje ostanite pa odande dalje pođite. </ab>
               <ab n="5"> (5) Gdje vas ne prime, iziđite iz toga grada i stresite prašinu s
                nogu za svjedočanstvo protiv njih." </ab>
               <ab n="6"> (6) Oni krenuše: obilazili su po selima, navješćivali evanđelje i
                liječili posvuda. </ab>
               <ab n="7"> (7) Dočuo Herod tetrarh sve što se događa te se nađe u nedoumici jer
                su neki govorili: "Ivan uskrsnu od mrtvih"; </ab>
               <ab n="8"> (8) drugi: "Pojavio se Ilija"; treći opet: "Ustao je neki od drevnih
                proroka." </ab>
               <ab n="9"> (9) A Herod reče: "Ivanu ja odrubih glavu. Tko je onda ovaj o kom
                toliko čujem?" I tražio je priliku da ga vidi. </ab>
               <ab n="10"> (10) Apostoli se vrate i ispripovjede što su učinili. Isus ih povede
                sa sobom i povuče se nasamo u grad zvani Betsaida. </ab>
               <ab n="11"> (11) Saznalo to mnoštvo po pođe za njim. On ih primi te im govoraše
                o kraljevstvu Božjem i ozdravljaše sve koji su trebali ozdravljenja. </ab>
               <ab n="12"> (12) Dan bijaše na izmaku. Pristupe dakle dvanaestorica pa mu reknu:
                "Otpusti svijet, neka pođu po okolnim selima i zaseocima da se sklone i nađu jela
                jer smo ovdje u pustu kraju." </ab>
               <ab n="13"> (13) A on im reče: "Podajte im vi jesti!" Oni rekoše: "Nemamo više
                od pet kruhova i dvije ribe, osim da odemo kupiti hrane za sav ovaj narod." </ab>
               <ab n="14"> (14) A bijaše oko pet tisuća muškaraca. Nato će on svojim učenicima:
                "Posjedajte ih po skupinama, otprilike po pedeset." </ab>
               <ab n="15"> (15) I učine tako: sve ih posjedaju. </ab>
               <ab n="16"> (16) A on uze pet kruhova i dvije ribe, pogleda na nebo, blagoslovi
                ih i razlomi pa davaše učenicima da posluže mnoštvo. </ab>
               <ab n="17"> (17) Jeli su i svi se nasitili. I od preteklih ulomaka nakupilo se
                dvanaest košara. </ab>
               <ab n="18"> (18) Dok je jednom u osami molio, bijahu s njim samo njegovi
                učenici. On ih upita: "Što govori svijet, tko sam ja?" </ab>
               <ab n="19"> (19) Oni odgovoriše: "Da si Ivan Krstitelj, drugi: da si Ilija,
                treći opet: da neki od drevnih proroka usta." </ab>
               <ab n="20"> (20) A on im reče: "A vi, što vi kažete, tko sam ja?" Petar prihvati
                i reče: "Krist - Pomazanik Božji!" </ab>
               <ab n="21"> (21) A on im zaprijeti da toga nikomu ne kazuju. </ab>
               <ab n="22"> (22) Reče: "Treba da Sin Čovječji mnogo pretrpi, da ga starješine,
                glavari svećenički i pismoznanci odbace, da bude ubijen i treći dan da uskrsne." </ab>
               <ab n="23"> (23) A govoraše svima: "Hoće li tko za mnom, neka se odrekne samoga
                sebe, neka danomice uzima križ svoj i neka ide za mnom. </ab>
               <ab n="24"> (24) Tko hoće život svoj spasiti, izgubit će ga; a tko izgubi život
                svoj poradi mene, taj će ga spasiti. </ab>
               <ab n="25"> (25) Ta što koristi čovjeku ako sav svijet zadobije, a sebe samoga
                izgubi ili sebi naudi?" </ab>
               <ab n="26"> (26) "Doista, tko se zastidi mene i mojih riječi, toga će se i Sin
                Čovječji stidjeti kada dođe u slavi svojoj i Očevoj i svetih anđela." </ab>
               <ab n="27"> (27) "A kažem vam uistinu: neki od nazočnih neće okusiti smrti dok
                ne vide kraljevstva Božjega." </ab>
               <ab n="28"> (28) Jedno osam dana nakon tih besjeda povede Isus sa sobom Petra,
                Ivana i Jakova te uziđe na goru da se pomoli. </ab>
               <ab n="29"> (29) I dok se molio, izgled mu se lica izmijeni, a odjeća sjajem
                zablista. </ab>
               <ab n="30"> (30) I gle, dva čovjeka razgovarahu s njime. Bijahu to Mojsije i
                Ilija. </ab>
               <ab n="31"> (31) Ukazali se u slavi i razgovarali s njime o njegovu Izlasku, što
                se doskora imao ispuniti u Jeruzalemu. </ab>
               <ab n="32"> (32) No Petra i njegove drugove bijaše svladao san. Kad se
                probudiše, ugledaše njegovu slavu i dva čovjeka koji stajahu uza nj. </ab>
               <ab n="33"> (33) I dok su oni odlazili od njega, reče Petar Isusu: "Učitelju,
                dobro nam je ovdje biti. Načinimo tri sjenice: jednu tebi, jednu Mojsiju, jednu
                Iliji." Nije znao što govori. </ab>
               <ab n="34"> (34) Dok je on to govorio, pojavi se oblak i zasjeni ih. Ušavši u
                oblak, oni se prestrašiše. </ab>
               <ab n="35"> (35) A glas se začu iz oblaka: "Ovo je Sin moj, Izabranik! Njega
                slušajte!" </ab>
               <ab n="36"> (36) I upravo kad se začu glas, osta Isus sam. Oni su šutjeli i
                nikomu onih dana nisu kazivali što su vidjeli. </ab>
               <ab n="37"> (37) A kad su sutradan sišli s gore, pohiti mu u susret silan
                svijet. </ab>
               <ab n="38"> (38) I gle, čovjek neki iz mnoštva povika: "Učitelju, molim te
                pogledaj mi sina: jedinac mi je, </ab>
               <ab n="39"> (39) a gle, duh ga spopada te on odmah udari u kriku; trza njime i
                on se pjeni te jedva da od njega odstupi dok ga nije posve satro. </ab>
               <ab n="40"> (40) Molio sam tvoje učenike da ga izagnaju, ali ne mogoše." </ab>
               <ab n="41"> (41) Isus odvrati: "O rode nevjerni i opaki, dokle mi je biti s vama
                i podnositi vas? Dovedi ovamo svoga sina!" </ab>
               <ab n="42"> (42) I dok je prilazio, obori ga zloduh i potrese. A Isus zaprijeti
                nečistom duhu te izliječi dječaka i preda ga njegovu ocu. </ab>
               <ab n="43"> (43) Svi se zapanjiše zbog veličanstva Božjega. Dok su se svi divili
                svemu što je činio, reče on učenicima: </ab>
               <ab n="44"> (44) "Uzmite k srcu ove riječi: Sin Čovječji doista ima biti predan
                ljudima u ruke." </ab>
               <ab n="45"> (45) Ali oni nerazumješe te besjede, bijaše im skrivena te ne
                shvatiše, a bojahu se upitati ga o tome. </ab>
               <ab n="46"> (46) U njima se porodi misao tko bi od njih bio najveći. </ab>
               <ab n="47"> (47) Znajući tu misao njihova srca, uzme Isus dijete, postavi ga uza
                se </ab>
               <ab n="48"> (48) i reče im: "Tko god primi ovo dijete u moje ime, mene prima. A
                tko mene prima, prima onoga koji me je poslao. Doista, tko je najmanji među vama
                svima, taj je velik!" </ab>
               <ab n="49"> (49) Prihvati Ivan i reče: "Učitelju, vidjesmo jednoga koji u tvoje
                ime izgoni zloduhe. Mi smo mu branili, jer ne ide za nama." </ab>
               <ab n="50"> (50) Reče mu Isus: "Ne branite! Ta tko nije protiv vas, za vas je!" </ab>
               <ab n="51"> (51) Kad su se navršili dani da bude uznesen, krenu Isus sa svom
                odlučnošću prema Jeruzalemu. </ab>
               <ab n="52"> (52) I posla glasnike pred sobom. Oni odoše i uđoše u neko
                samarijansko selo da mu priprave mjesto. </ab>
               <ab n="53"> (53) No ondje ga ne primiše jer je bio na putu u Jeruzalem. </ab>
               <ab n="54"> (54) Kada to vidješe učenici Jakov i Ivan, rekoše: "Gospodine, hoćeš
                li da kažemo neka oganj siđe s neba i uništi ih?" </ab>
               <ab n="55"> (55) No on se okrenu i prekori ih. </ab>
               <ab n="56"> (56) I odoše u drugo selo. </ab>
               <ab n="57"> (57) Dok su išli putom, reče mu netko: "Za tobom ću kamo god ti
                pošao." </ab>
               <ab n="58"> (58) Reče mu Isus: "Lisice imaju jazbine, ptice nebeske gnijezda, a
                Sin Čovječji nema gdje bi glavu naslonio." </ab>
               <ab n="59"> (59) Drugomu nekom reče: "Pođi za mnom!" A on će mu: "Dopusti mi da
                prije odem i pokopam oca." </ab>
               <ab n="60"> (60) Reče mu: "Pusti neka mrtvi pokapaju svoje mrtve, a ti idi i
                navješćuj kraljevstvo Božje." </ab>
               <ab n="61"> (61) I neki drugi reče: "Za tobom ću, Gospodine, ali dopusti mi da
                se prije oprostim sa svojim ukućanima." </ab>
               <ab n="62"> (62) Reče mu Isus: "Nitko tko stavi ruku na plug pa se obazire
                natrag, nije prikladan za kraljevstvo Božje." </ab>
            </div>
            <div n="10" type="chapter">
               <ab n="1"> (10.1) Nakon toga odredi Gospodin drugih sedamdesetdvojicu učenika i
                posla ih po dva pred sobom u svaki grad i u svako mjesto kamo je kanio doći. </ab>
               <ab n="2"> (2) Govorio im je: "Žetva je velika, ali radnika malo. Molite dakle
                gospodara žetve da radnike pošalje u žetvu svoju. </ab>
               <ab n="3"> (3) Idite! Evo, šaljem vas kao janjce među vukove. </ab>
               <ab n="4"> (4) Ne nosite sa sobom ni kese, ni torbe, ni obuće. I nikoga putem ne
                pozdravljajte. </ab>
               <ab n="5"> (5) U koju god kuću uđete, najprije recite: 'Mir kući ovoj!' </ab>
               <ab n="6"> (6) Bude li tko ondje prijatelj mira, počinut će na njemu mir vaš.
                Ako li ne, vratit će se na vas. </ab>
               <ab n="7"> (7) U toj kući ostanite, jedite i pijte što se kod njih nađe. Ta
                vrijedan je radnik plaće svoje. Ne prelazite iz kuće u kuću." </ab>
               <ab n="8"> (8) "Kad u koji grad uđete pa vas prime, jedite što vam se ponudi </ab>
               <ab n="9"> (9) i liječite bolesnike koji su u njemu. I kazujte im: 'Približilo
                vam se kraljevstvo Božje!' </ab>
               <ab n="10"> (10) A kad u neki grad uđete pa vas ne prime, iziđite na njegove
                ulice i recite: </ab>
               <ab n="11"> (11) 'I prašinu vašega grada, koja nam se nogu uhvatila, stresamo
                vam sa sebe! Ipak znajte ovo: Približilo se kraljevstvo Božje!' </ab>
               <ab n="12"> (12) Kažem vam: Sodomcima će u onaj dan biti lakše negoli tomu
                gradu." </ab>
               <ab n="13"> (13) "Jao tebi, Korozaine! Jao tebi, Betsaido! Da su se u Tiru i
                Sidonu zbila čudesa koja su se dogodila u vama, odavna bi već, sjedeć u kostrijeti i
                pepelu, činili pokoru. </ab>
               <ab n="14"> (14) Ali Tiru i Sidonu bit će na Sudu lakše negoli vama. </ab>
               <ab n="15"> (15) I ti Kafarnaume! Zar ćeš se do neba uzvisiti? Do u Podzemlje
                ćeš se strovaliti. </ab>
               <ab n="16"> (16) Tko vas sluša, mene sluša; tko vas prezire, mene prezire. A tko
                mene prezire, prezire onoga koji mene posla." </ab>
               <ab n="17"> (17) Vratiše se zatim sedamdesetdvojica radosni govoreći:
                "Gospodine, i zlodusi nam se pokoravaju na tvoje ime!" </ab>
               <ab n="18"> (18) A on im reče: "Promatrah Sotonu kako poput munje s neba pade. </ab>
               <ab n="19"> (19) Evo, dao sam vam vlast da gazite po zmijama i štipavcima i po
                svoj sili neprijateljevoj i ništa vam neće naškoditi. </ab>
               <ab n="20"> (20) Ali ne radujte se što vam se duhovi pokoravaju, nego radujte se
                što su vam imena zapisana na nebesima." </ab>
               <ab n="21"> (21) U taj isti čas uskliknu Isus u Duhu Svetom: "Slavim te, Oče,
                Gospodaru neba i zemlje, što si ovo sakrio od mudrih i umnih, a objavio malenima.
                Da, Oče! Tako se tebi svidjelo. </ab>
               <ab n="22"> (22) Sve mi preda Otac moj i nitko ne zna tko je Sin - doli Otac;
                niti tko je Otac - doli Sin i onaj kome Sin hoće da objavi." </ab>
               <ab n="23"> (23) Tada se okrene učenicima pa im nasamo reče: "Blago očima koje
                gledaju što vi gledate! </ab>
               <ab n="24"> (24) Kažem vam: mnogi su proroci i kraljevi htjeli vidjeti što vi
                gledate, ali nisu vidjeli; i čuti što vi slušate, ali nisu čuli!" </ab>
               <ab n="25"> (25) I gle, neki zakonoznanac usta i, da ga iskuša, upita:
                "Učitelju, što mi je činiti da život vječni baštinim?" </ab>
               <ab n="26"> (26) A on mu reče: "U Zakonu što piše? Kako čitaš?" </ab>
               <ab n="27"> (27) Odgovori mu onaj: Ljubi Gospodina Boga svojega iz svega srca
                svoga, i svom dušom svojom, i svom snagom svojom, i svim umom svojim; i svoga
                bližnjega kao sebe samoga!" </ab>
               <ab n="28"> (28) Reče mu na to Isus: "Pravo si odgovorio. To čini i živjet ćeš." </ab>
               <ab n="29"> (29) Ali hoteći se opravdati, reče on Isusu: "A tko je moj bližnji?" </ab>
               <ab n="30"> (30) Isus prihvati i reče: "Čovjek neki silazio iz Jeruzalema u
                Jerihon. Upao među razbojnike koji ga svukoše i izraniše pa odoše ostavivši ga
                polumrtva. </ab>
               <ab n="31"> (31) Slučajno je onim putem silazio neki svećenik, vidje ga i
                zaobiđe. </ab>
               <ab n="32"> (32) A tako i levit: prolazeći onuda, vidje ga i zaobiđe. </ab>
               <ab n="33"> (33) Neki Samarijanac putujući dođe do njega, vidje ga, sažali se </ab>
               <ab n="34"> (34) pa mu pristupi i povije rane zalivši ih uljem i vinom. Zatim ga
                posadi na svoje živinče, odvede ga u gostinjac i pobrinu se za nj. </ab>
               <ab n="35"> (35) Sutradan izvadi dva denara, dade ih gostioničaru i reče:
                'Pobrini se za njega. Ako što više potrošiš, isplatit ću ti kad se budem vraćao.'" </ab>
               <ab n="36"> (36) "Što ti se čini, koji je od ove trojice bio bližnji onomu koji
                je upao među razbojnike?" </ab>
               <ab n="37"> (37) On odgovori: "Onaj koji mu iskaza milosrđe." Nato mu reče Isus:
                "Idi pa i ti čini tako!" </ab>
               <ab n="38"> (38) Dok su oni tako putovali, uđe on u jedno selo. Žena neka,
                imenom Marta, primi ga u kuću. </ab>
               <ab n="39"> (39) Imala je sestru koja se zvala Marija. Ona sjede do nogu
                Gospodinovih i slušaše riječ njegovu. </ab>
               <ab n="40"> (40) A Marta bijaše sva zauzeta posluživanjem pa pristupi i reče:
                "Gospodine, zar ne mariš što me sestra samu ostavila posluživati? Reci joj dakle da
                mi pomogne." </ab>
               <ab n="41"> (41) Odgovori joj Gospodin: "Marta, Marta! Brineš se i uznemiruješ
                za mnogo, </ab>
               <ab n="42"> (42) a jedno je potrebno. Marija je uistinu izabrala bolji dio, koji
                joj se neće oduzeti." </ab>
            </div>
            <div n="11" type="chapter">
               <ab n="1"> (11.1) Jednom je Isus na nekome mjestu molio. Čim presta, reče mu
                jedan od učenika: "Gospodine, nauči nas moliti kao što je i Ivan naučio svoje
                učenike." </ab>
               <ab n="2"> (2) On im reče: "Kad molite, govorite: 'Oče! Sveti se ime tvoje! Dođi
                kraljevstvo tvoje! </ab>
               <ab n="3"> (3) Kruh naš svagdanji daji nam svaki dan! </ab>
               <ab n="4"> (4) I otpusti nam grijehe naše: ta i mi otpuštamo svakom dužniku
                svojem! I ne uvedi nas u napast!'" </ab>
               <ab n="5"> (5) I reče im: "Tko to od vas ima ovakva prijatelja? Pođe k njemu o
                ponoći i rekne mu: 'Prijatelju, posudi mi tri kruha. </ab>
               <ab n="6"> (6) Prijatelj mi se s puta svratio te nemam što staviti preda nj!' </ab>
               <ab n="7"> (7) A onaj mu iznutra odgovori: 'Ne dosađuj mi! Vrata su već
                zatvorena, a dječica sa mnom u postelji. Ne mogu ustati da ti dadnem...' </ab>
               <ab n="8"> (8) Kažem vam: ako i ne ustane da mu dadne zato što mu je prijatelj,
                ustat će i dati mu što god treba zbog njegove bezočnosti." </ab>
               <ab n="9"> (9) "I ja vama kažem: Ištite i dat će vam se! Tražite i naći ćete!
                Kucajte i otvorit će vam se! </ab>
               <ab n="10"> (10) Doista, tko god ište, prima; i tko traži, nalazi; i onomu tko
                kuca, otvorit će se." </ab>
               <ab n="11"> (11) "A koji je to otac među vama: kad ga sin zaište ribu, zar će mu
                mjesto ribe zmiju dati? </ab>
               <ab n="12"> (12) Ili kad zaište jaje, zar će mu dati štipavca? </ab>
               <ab n="13"> (13) Ako dakle vi, iako zli, znate dobrim darima darivati djecu
                svoju, koliko li će više Otac s neba obdariti Duhom Svetim one koji ga zaištu!" </ab>
               <ab n="14"> (14) I istjerivaše đavla koji bijaše nijem. Kad iziđe đavao,
                progovori njemak. I mnoštvo se divilo. </ab>
               <ab n="15"> (15) A neki od njih rekoše: "Po Beelzebulu, poglavici đavolskom,
                izgoni đavle!" </ab>
               <ab n="16"> (16) A drugi su iskušavajući ga, tražili od njega kakav znak s neba. </ab>
               <ab n="17"> (17) Ali on, znajući njihove misli, reče im: "Svako kraljevstvo u
                sebi razdijeljeno opustjet će i kuća će na kuću pasti. </ab>
               <ab n="18"> (18) Ako je dakle Sotona u sebi razdijeljen, kako će opstati
                kraljevstvo njegovo? Jer vi kažete da ja po Beelzebulu izgonim đavle. </ab>
               <ab n="19"> (19) Ako dakle ja po Beelzebulu izgonim đavle, po kome ih vaši
                sinovi izgone? Zato će vam oni biti suci. </ab>
               <ab n="20"> (20) Ali ako ja prstom Božjim izgonim đavle, zbilja je došlo k vama
                kraljevstvo Božje." </ab>
               <ab n="21"> (21) "Dokle god jaki i naoružani čuva svoj stan, u miru je sav
                njegov posjed. </ab>
               <ab n="22"> (22) Ali ako dođe jači od njega, svlada ga i otme mu sve njegovo
                oružje u koje se uzdao, a plijen razdijeli." </ab>
               <ab n="23"> (23) "Tko nije sa mnom, protiv mene je. I tko sa mnom ne sabire,
                rasipa." </ab>
               <ab n="24"> (24) "Kad nečisti duh iziđe iz čovjeka, luta bezvodnim mjestima
                tražeći spokoja. Kad ga ne nađe, rekne: 'Vratit ću se u kuću odakle iziđoh.' </ab>
               <ab n="25"> (25) Došavši, nađe je pometenu i uređenu. </ab>
               <ab n="26"> (26) Tada ode i uzme sa sobom sedam drugih duhova, gorih od sebe, te
                uđu i nastane se ondje. Na kraju bude onomu čovjeku gore nego na početku." </ab>
               <ab n="27"> (27) Dok je on to govorio, povika neka žena iz mnoštva: "Blažena
                utroba koja te nosila i prsi koje si sisao!" </ab>
               <ab n="28"> (28) On odgovori: "Još blaženiji oni koji slušaju riječ Božju i
                čuvaju je!" </ab>
               <ab n="29"> (29) Kad je nagrnulo mnoštvo, poče im Isus govoriti: "Naraštaj ovaj
                naraštaj je opak. Znak traži, ali mu se znak neće dati doli znak Jonin. </ab>
               <ab n="30"> (30) Doista, kao što je Jona bio znak Ninivljanima, tako će biti i
                Sin Čovječji ovomu naraštaju." </ab>
               <ab n="31"> (31) "Kraljica će Juga ustati na Sudu s ljudima ovog naraštaja i
                osuditi ih jer je s krajeva zemlje došla čuti mudrost Salomonovu, a evo ovdje i više
                od Salomona! </ab>
               <ab n="32"> (32) Ninivljani će ustati na Sudu s ovim naraštajem i osuditi ga jer
                se obratiše na propovijed Joninu, a evo ovdje i više od Jone!" </ab>
               <ab n="33"> (33) "Nitko ne užiže svjetiljku da je stavi u zakutak ili pod
                posudu, nego na svijećnjak da oni koji ulaze vide svjetlost. </ab>
               <ab n="34"> (34) Oko je svjetiljka tvomu tijelu. Kad ti je oko bistro, sve ti je
                tijelo svijetlo. A kad je ono nevaljalo, i tijelo ti je tamno. </ab>
               <ab n="35"> (35) Pazi dakle da svjetlost koja je u tebi ne bude tamna. </ab>
               <ab n="36"> (36) Ako ti dakle sve tijelo bude svijetlo, bez djelića tame, bit će
                posve svijetlo, kao kad te svjetiljka svojim sjajem rasvjetljuje." </ab>
               <ab n="37"> (37) Dok je on govorio, pozva ga neki farizej k sebi na objed. On
                uđe i priđe k stolu. </ab>
               <ab n="38"> (38) Vidjevši to, farizej se začudi što se Isus prije objeda ne
                opra. </ab>
               <ab n="39"> (39) A Gospodin mu reče: "Da, vi farizeji čistite vanjštinu čaše u
                zdjele, a nutrina vam je puna grabeža i pakosti. </ab>
               <ab n="40"> (40) Bezumnici! Nije li onaj koji načini vanjštinu načinio i
                nutrinu. </ab>
               <ab n="41"> (41) Nego, dajte za milostinju ono iznutra i gle - sve vam je
                čisto." </ab>
               <ab n="42"> (42) "Ali jao vama, farizeji! Namirujete desetinu od metvice i
                rutvice i svake vrste povrća, a ne marite za pravednost i ljubav Božju. Ovo je
                trebalo činiti, a ono ne zanemariti." </ab>
               <ab n="43"> (43) "Jao vama farizeji! Volite prvo sjedalo u sinagogama i pozdrave
                na trgovima. </ab>
               <ab n="44"> (44) Jao vama! Vi ste kao nezamjetljivi grobovi po kojima ljudi ne
                znajući hode." </ab>
               <ab n="45"> (45) Nato će neki zakonoznanac: "Učitelju, tako govoreći i nas
                vrijeđaš." </ab>
               <ab n="46"> (46) A on reče: "Jao i vama, zakonoznanci! Tovarite na ljude terete
                nepodnosive, a sami ni da ih se jednim prstom dotaknete." </ab>
               <ab n="47"> (47) "Jao vama! Podižete spomenike prorocima, a vaši ih oci ubiše. </ab>
               <ab n="48"> (48) Zato ste svjedoci i sumišljenici djela svojih otaca: oni ih
                ubiše, a vi spomenike podižete! </ab>
               <ab n="49"> (49) Zbog toga i kaza Mudrost Božja: 'Poslat ću k njima proroke i
                apostole. Neke će poubijati i prognati - </ab>
               <ab n="50"> (50) da se od ovog naraštaja zatraži krv svih proroka prolivena od
                postanka svijeta, </ab>
               <ab n="51"> (51) od krvi Abelove do krvi Zaharije, koji je pogubljen između
                žrtvenika i svetišta.' Da, kažem vam, tražit će se od ovoga naraštaja!" </ab>
               <ab n="52"> (52) "Jao vama, zakonoznanci! Uzeste ključ znanja: sami ne uđoste, a
                spriječiste one koji htjedoše ući." </ab>
               <ab n="53"> (53) Kad Isus izađe odande, stadoše pismoznanci i farizeji žestoko
                na nj navaljivati i postavljati mu mnoga pitanja </ab>
               <ab n="54"> (54) vrebajući na nj, ne bi li štogod ulovili iz njegovih usta.
            </ab>
            </div>
            <div n="12" type="chapter">
               <ab n="1"> (12.1) Kad se uto skupilo mnoštvo, tisuće i tisuće, te su jedni druge
                gazili, poče Isus govoriti najprije svojim učenicima: "Čuvajte se kvasca
                farizejskoga, to jest licemjerja. </ab>
               <ab n="2"> (2) Ništa nije skriveno što se neće otkriti ni tajno što se neće
                saznati. </ab>
               <ab n="3"> (3) Naprotiv, sve što u tami rekoste, na svjetlu će se čuti; i što
                ste po skrovištima u uho šaptali, propovijedat će se po krovovima." </ab>
               <ab n="4"> (4) "A kažem vama, prijateljima svojim: ne bojte se onih koji ubijaju
                tijelo, a nakon toga nemaju više što učiniti. </ab>
               <ab n="5"> (5) Pokazat ću vam koga vam se bojati: onoga se bojte koji pošto
                ubije, ima moć baciti u pakao. Da, velim vam, njega se bojte! </ab>
               <ab n="6"> (6) Ne prodaje li se pet vrapčića za dva novčića? Pa ipak ni jednoga
                od njih Bog ne zaboravlja. </ab>
               <ab n="7"> (7) A vama su i vlasi na glavi sve izbrojene. Ne bojte se! Vredniji
                ste nego mnogo vrabaca!" </ab>
               <ab n="8"> (8) "A kažem vam: tko se god prizna mojim pred ljudima, i Sin
                Čovječji priznat će se njegovim pred anđelima Božjim. </ab>
               <ab n="9"> (9) A tko mene zaniječe pred ljudima, bit će zanijekan pred anđelima
                Božjim." </ab>
               <ab n="10"> (10) "I tko god rekne riječ na Sina Čovječjega, oprostit će mu se.
                Ali tko pohuli protiv Duha Svetoga, neće mu se oprostiti." </ab>
               <ab n="11"> (11) "Nadalje, kad vas budu dovodili pred sinagoge i poglavarstva i
                vlasti, ne budite zabrinuti kako ćete se ili čime braniti, što li reći! </ab>
               <ab n="12"> (12) Ta Duh Sveti poučit će vas u taj čas što valja reći." </ab>
               <ab n="13"> (13) Tada mu netko iz mnoštva reče: "Učitelju, reci mome bratu da
                podijeli sa mnom baštinu." </ab>
               <ab n="14"> (14) Nato mu on reče: "Čovječe, tko me postavio sucem ili djeliocem
                nad vama?" </ab>
               <ab n="15"> (15) I dometnu im: "Klonite se i čuvajte svake pohlepe: koliko god
                netko obilovao, život mu nije u onom što posjeduje." </ab>
               <ab n="16"> (16) Kaza im i prispodobu: "Nekomu bogatu čovjeku obilno urodi
                zemlja </ab>
               <ab n="17"> (17) pa u sebi razmišljaše: 'Što da učinim? Nemam gdje skupiti svoju
                ljetinu.' </ab>
               <ab n="18"> (18) I reče: 'Evo što ću učiniti! Srušit ću svoje žitnice i
                podignuti veće pa ću ondje zgrnuti sve žito i dobra svoja. </ab>
               <ab n="19"> (19) Tada ću reći duši svojoj: dušo, evo imaš u zalihi mnogo dobara
                za godine mnoge. Počivaj, jedi, pij, uživaj!' </ab>
               <ab n="20"> (20) Ali Bog mu reče: 'Bezumniče! Već noćas duša će se tvoja
                zaiskati od tebe! A što si pripravio, čije će biti?' </ab>
               <ab n="21"> (21) Tako biva s onim koji sebi zgrće blago, a ne bogati se u Bogu." </ab>
               <ab n="22"> (22) Zatim reče svojim učenicima: "Zato vam kažem: ne budite
                zabrinuti za život: što ćete jesti; ni za tijelo: u što ćete se obući. </ab>
               <ab n="23"> (23) Ta život je vredniji od jela i tijelo od odijela. </ab>
               <ab n="24"> (24) Promotrite gavrane! Ne siju niti žanju, nemaju spremišta ni
                žitnice, pa ipak ih Bog hrani. Koliko li ste vi vredniji od ptica! </ab>
               <ab n="25"> (25) A tko od vas zabrinutošću može svojemu stasu dodati lakat? </ab>
               <ab n="26"> (26) Ako dakle ni ono najmanje ne možete, što ste onda za ostalo
                zabrinuti? </ab>
               <ab n="27"> (27) Promotrite ljiljane, kako niti predu niti tkaju, a kažem vam:
                ni Salomon se u svoj svojoj slavi ne zaodjenu kao jedan od njih. </ab>
               <ab n="28"> (28) Pa ako travu koja je danas u polju, a sutra se u peć baca Bog
                tako odijeva, koliko li će više vas, malovjerni!" </ab>
               <ab n="29"> (29) "Zato i vi: ne tražite što ćete jesti, što piti. Ne uznemirujte
                se! </ab>
               <ab n="30"> (30) Ta sve to traže pogani ovoga svijeta. Otac vaš zna da vam je
                sve to potrebno. </ab>
               <ab n="31"> (31) Nego, tražite kraljevstvo njegovo, a to će vam se nadodati!" </ab>
               <ab n="32"> (32) "Ne boj se, stado malo: svidjelo se Ocu vašemu dati vam
                Kraljevstvo." </ab>
               <ab n="33"> (33) "Prodajte što god imate i dajte za milostinju! Načinite sebi
                kese koje ne stare, blago nepropadljivo na nebesima, kamo se kradljivac ne
                približava i gdje moljac ne rastače. </ab>
               <ab n="34"> (34) Doista, gdje vam je blago, ondje će vam i srce biti." </ab>
               <ab n="35"> (35) "Neka vam bokovi budu opasani i svjetiljke upaljene, </ab>
               <ab n="36"> (36) a vi slični ljudima što čekaju gospodara kad se vraća sa svadbe
                da mu odmah otvore čim stigne i pokuca. </ab>
               <ab n="37"> (37) Blago onim slugama koje gospodar, kada dođe, nađe budne!
                Zaista, kažem vam, pripasat će se, posaditi ih za stol pa će pristupiti i
                posluživati ih. </ab>
               <ab n="38"> (38) Pa dođe li o drugoj ili o trećoj straži i nađe ih tako, blago
                njima!" </ab>
               <ab n="39"> (39) "A ovo znajte: kad bi domaćin znao u koji čas kradljivac
                dolazi, ne bi dao prokopati kuće. </ab>
               <ab n="40"> (40) I vi budite pripravni jer u čas kad i ne mislite Sin Čovječji
                dolazi." </ab>
               <ab n="41"> (41) Nato će Petar: "Gospodine, govoriš li tu prispodobu samo za nas
                ili i za sve?" </ab>
               <ab n="42"> (42) Reče Gospodin: "Tko li je onaj vjerni i razumni upravitelj što
                će ga gospodar postaviti nad svojom poslugom da im u pravo vrijeme daje obrok? </ab>
               <ab n="43"> (43) Blago onome sluzi kojega gospodar kada dođe, nađe da tako radi. </ab>
               <ab n="44"> (44) Uistinu, kažem vam, postavit će ga nad svim imanjem svojim." </ab>
               <ab n="45"> (45) "No rekne li taj sluga u srcu: 'Okasnit će gospodar moj' pa
                stane tući sluge i sluškinje, jesti, piti i opijati se, </ab>
               <ab n="46"> (46) doći će gospodar toga sluge u dan u koji mu se ne nada i u čas
                u koji i ne sluti; rasjeći će ga i dodijeliti mu udes među nevjernicima." </ab>
               <ab n="47"> (47) "I onaj sluga što je znao volju gospodara svoga, a nije bio
                spreman ili nije učinio po volji njegovoj, dobit će mnogo udaraca. </ab>
               <ab n="48"> (48) A onaj koji nije znao, ali je učinio što zaslužuje udarce,
                dobit će malo udaraca. Kome je god mnogo dano, od njega će se mnogo iskati. Kome je
                mnogo povjereno, više će se od njega iskati." </ab>
               <ab n="49"> (49) "Oganj dođoh baciti na zemlju pa što hoću ako je već planuo! </ab>
               <ab n="50"> (50) Ali krstom mi se krstiti i kakve li muke za me dok se to ne
                izvrši!" </ab>
               <ab n="51"> (51) "Mislite li da sam došao mir dati na zemlji? Nipošto, kažem
                vam, nego razdjeljenje. </ab>
               <ab n="52"> (52) Ta bit će odsada petorica u jednoj kući razdijeljena:
                razdijelit će se trojica protiv dvojice i dvojica protiv trojice - </ab>
               <ab n="53"> (53) otac protiv sina i sin protiv oca, mati protiv kćeri i kći
                protiv matere, svekrva protiv snahe i snaha protiv svekrve." </ab>
               <ab n="54"> (54) Zatim je govorio mnoštvu: "Kad opazite da se oblak diže na
                zapadu, odmah kažete: 'Kiša će!' I bude tako. </ab>
               <ab n="55"> (55) Kad zapuše južnjak, kažete: 'Bit će vrućine!' I bude. </ab>
               <ab n="56"> (56) Licemjeri! Lice zemlje i neba umijete rasuditi, kako onda ovo
                vrijeme ne rasuđujete?" </ab>
               <ab n="57"> (57) "Zašto sami od sebe ne sudite što je pravo? </ab>
               <ab n="58"> (58) Kad s protivnikom ideš glavaru, na putu sve uloži da ga se
                oslobodiš pa te ne odvuče k sucu. Sudac će te predati izvršitelju, a izvršitelj
                baciti u tamnicu. </ab>
               <ab n="59"> (59) Kažem ti: nećeš izići odande dok ne isplatiš do posljednjega
                novčića." </ab>
            </div>
            <div n="13" type="chapter">
               <ab n="1"> (13.1) Upravo u taj čas dođoše neki te mu javiše što se dogodilo s
                Galilejcima kojih je krv Pilat pomiješao s krvlju njihovih žrtava. </ab>
               <ab n="2"> (2) Isus im odgovori: "Mislite li da ti Galilejci, jer tako
                postradaše, bijahu grešniji od drugih Galilejaca? </ab>
               <ab n="3"> (3) Nipošto, kažem vam, nego ako se ne obratite, svi ćete slično
                propasti! </ab>
               <ab n="4"> (4) Ili onih osamnaest na koje se srušila kula u Siloamu i ubila ih,
                zar mislite da su oni bili veći dužnici od svih Jeruzalemaca? </ab>
               <ab n="5"> (5) Nipošto, kažem vam, nego ako se ne obratite, svi ćete tako
                propasti." </ab>
               <ab n="6"> (6) Nato im pripovjedi ovu prispodobu: "Imao netko smokvu zasađenu u
                svom vinogradu. Dođe tražeć ploda na njoj i ne nađe </ab>
               <ab n="7"> (7) pa reče vinogradaru: 'Evo, već tri godine dolazim i tražim ploda
                na ovoj smokvi i ne nalazim. Posijeci je. Zašto da iscrpljuje zemlju?' </ab>
               <ab n="8"> (8) A on mu odgovori: 'Gospodaru, ostavi je još ove godine dok je ne
                okopam i ne pognojim. </ab>
               <ab n="9"> (9) Možda će ubuduće ipak uroditi. Ako li ne, posjeći ćeš je.'" </ab>
               <ab n="10"> (10) Jedne je subote naučavao u nekoj sinagogi. </ab>
               <ab n="11"> (11) Kad eto žene koja je osamnaest godina imala duha bolesti. Bila
                je zgrbljena i nikako se nije mogla uspraviti. </ab>
               <ab n="12"> (12) Kad je Isus opazi, dozva je i reče joj: "Ženo, oslobođena si
                svoje bolesti!" </ab>
               <ab n="13"> (13) I položi na nju ruke, a ona se umah uspravi i poče slaviti
                Boga. </ab>
               <ab n="14"> (14) Nadstojnik sinagoge - ozlovoljen što je Isus u subotu izliječio
                - govoraše mnoštvu: "Šest je dana u koje treba raditi! U te dakle dane dolazite i
                liječite se, a ne u dan subotni!" </ab>
               <ab n="15"> (15) Odgovori mu Gospodin: "Licemjeri! Ne driješi li svaki od vas u
                subotu svoga vola ili magarca od jasala da ga vodi na vodu? </ab>
               <ab n="16"> (16) Nije li dakle i ovu kćer Abrahamovu, koju Sotona sveza evo
                osamnaest je već godina, trebalo odriješiti od tih spona u dan subotni?" </ab>
               <ab n="17"> (17) Na te njegove riječi postidješe se svi protivnici njegovi, a
                sav se narod radovaše zbog svega čime se on proslavio. </ab>
               <ab n="18"> (18) Govoraše dakle: "Čemu je slično kraljevstvo Božje? Čemu da ga
                prispodobim? </ab>
               <ab n="19"> (19) Ono je kao kad čovjek uze gorušičino zrno i baci ga u svoj vrt.
                Uzraste i razvi se u stablo te mu se ptice nebeske gnijezde po granama." </ab>
               <ab n="20"> (20) I opet im reče: "Čemu da prispodobim kraljevstvo Božje? </ab>
               <ab n="21"> (21) Ono je kao kad žena uze kvasac i zamijesi ga u tri mjere brašna
                dok sve ne uskisne." </ab>
               <ab n="22"> (22) Putujući tako u Jeruzalem, prolazio je i naučavao gradovima i
                selima. </ab>
               <ab n="23"> (23) Reče mu tada netko: "Gospodine, je li malo onih koji se
                spasavaju?" A on im reče: </ab>
               <ab n="24"> (24) "Borite se da uđete na uska vrata jer mnogi će, velim vam,
                tražiti da uđu, ali neće moći." </ab>
               <ab n="25"> (25) "Kada gospodar kuće ustane i zaključa vrata, a vi stojeći vani
                počnete kucati na vrata: 'Gospodine, otvori nam!', on će vam odgovoriti: 'Ne znam
                vas odakle ste!' </ab>
               <ab n="26"> (26) Tada ćete početi govoriti: 'Pa mi smo s tobom jeli i pili, po
                našim si trgovima naučavao!' </ab>
               <ab n="27"> (27) A on će vam reći: 'Kažem vam: ne znam odakle ste. Odstupite od
                mene, svi zlotvori!'" </ab>
               <ab n="28"> (28) "Ondje će biti plač i škrgut zubi kad ugledate Abrahama i Izaka
                i Jakova i sve proroke u kraljevstvu Božjem, a sebe vani, izbačene. </ab>
               <ab n="29"> (29) I doći će s istoka i zapada, sa sjevera i juga i sjesti za stol
                u kraljevstvu Božjem. </ab>
               <ab n="30"> (30) Evo, ima posljednjih koji će biti prvi, ima i prvih koji će
                biti posljednji." </ab>
               <ab n="31"> (31) U taj čas pristupe neki farizeji i reknu mu: "Otiđi, otputuj
                odavde jer te Herod hoće ubiti." </ab>
               <ab n="32"> (32) A on će njima: "Idite i kažite toj lisici: 'Evo, izgonim đavle
                i liječim danas i sutra, a treći dan dovršujem. </ab>
               <ab n="33"> (33) Ali danas, sutra i prekosutra moram nastaviti put jer ne
                priliči da prorok pogine izvan Jeruzalema.'" </ab>
               <ab n="34"> (34) "Jeruzaleme, Jeruzaleme, koji ubijaš proroke i kamenuješ one
                što su tebi poslani! Koliko li puta htjedoh skupiti djecu tvoju kao kvočka piliće
                pod krila i ne htjedoste! </ab>
               <ab n="35"> (35) Evo, napuštena vam kuća. A kažem vam, nećete me vidjeti dok ne
                dođe čas te reknete: "Blagoslovljen Onaj koji dolazi u ime Gospodnje!" </ab>
            </div>
            <div n="14" type="chapter">
               <ab n="1"> (14.1) Jedne subote dođe on u kuću nekoga prvaka farizejskog na
                objed. A oni ga vrebahu. </ab>
               <ab n="2"> (2) Kad evo: pred njim neki čovjek koji je imao vodenu bolest. </ab>
               <ab n="3"> (3) Nato Isus upita zakonoznance i farizeje: "Je li dopušteno subotom
                liječiti ili nije?" </ab>
               <ab n="4"> (4) A oni mukom ponikoše. On ga dotaknu, izliječi i otpusti. </ab>
               <ab n="5"> (5) A njima reče: "Ako komu od vas sin ili vol padne u bunar, neće li
                ga brže bolje izvući i u dan subotni?" </ab>
               <ab n="6"> (6) I ne mogoše mu na to odgovoriti. </ab>
               <ab n="7"> (7) Promatrajući kako uzvanici biraju prva mjesta, kaza im
                prispodobu: </ab>
               <ab n="8"> (8) "Kada te tko pozove na svadbu, ne sjedaj na prvo mjesto da ne bi
                možda bio pozvan koji časniji od tebe, </ab>
               <ab n="9"> (9) te ne dođe onaj koji je pozvao tebe i njega i ne rekne ti:
                'Ustupi mjesto ovome.' Tada ćeš, postiđen, morati zauzeti posljednje mjesto. </ab>
               <ab n="10"> (10) Nego kad budeš pozvan, idi i sjedni na posljednje mjesto pa,
                kada dođe onaj koji te pozvao, da ti rekne: 'Prijatelju, pomakni se naviše!' Bit će
                ti to tada na čast pred svim sustolnicima, </ab>
               <ab n="11"> (11) jer - svaki koji se uzvisuje, bit će ponižen, a koji se
                ponizuje, bit će uzvišen." </ab>
               <ab n="12"> (12) A i onome koji ga pozva, kaza: "Kad priređuješ objed ili
                večeru, ne pozivaj svojih prijatelja, ni braće, ni rodbine, ni bogatih susjeda, da
                ne bi možda i oni tebe pozvali i tako ti uzvratili. </ab>
               <ab n="13"> (13) Nego kad priređuješ gozbu, pozovi siromahe, sakate, hrome,
                slijepe. </ab>
               <ab n="14"> (14) Blago tebi jer oni ti nemaju čime uzvratiti. Uzvratit će ti se
                doista o uskrsnuću pravednih." </ab>
               <ab n="15"> (15) Kad je to čuo jedan od sustolnika, reče mu: "Blago onome koji
                bude blagovao u kraljevstvu Božjem!" </ab>
               <ab n="16"> (16) A on mu reče: "Čovjek neki priredi veliku večeru i pozva mnoge. </ab>
               <ab n="17"> (17) I posla slugu u vrijeme večere da rekne uzvanicima: 'Dođite!
                Već je pripravljeno!' </ab>
               <ab n="18"> (18) A oni se odreda počeli ispričavati. Prvi mu reče: 'Njivu sam
                kupio i valja mi poći pogledati je. Molim te, ispričaj me.' </ab>
               <ab n="19"> (19) Drugi reče: 'Kupio sam pet jarmova volova pa idem okušati ih.
                Molim te, ispričaj me.' </ab>
               <ab n="20"> (20) Treći reče: 'Oženio sam se i zato ne mogu doći.'" </ab>
               <ab n="21"> (21) "Sluga se vrati i javi to domaćinu. Tada domaćin, gnjevan, reče
                sluzi: 'Iziđi brzo na trgove gradske i ulice pa dovedi ovamo prosjake, sakate,
                slijepe i hrome.' </ab>
               <ab n="22"> (22) I sluga reče: 'Gospodaru, učinjeno je što si naredio i još ima
                mjesta.' </ab>
               <ab n="23"> (23) Reče gospodar sluzi: 'Iziđi na putove i među ograde i prisili
                neka uđu da mi se napuni kuća.' </ab>
               <ab n="24"> (24) A kažem vam: nijedan od onih pozvanih neće okusiti moje
                večere." </ab>
               <ab n="25"> (25) S njim je zajedno putovalo silno mnoštvo. On se okrene i reče
                im: </ab>
               <ab n="26"> (26) "Dođe li tko k meni, a ne mrzi svog oca i majku, ženu i djecu,
                braću i sestre, pa i sam svoj život, ne može biti moj učenik! </ab>
               <ab n="27"> (27) I tko ne nosi svoga križa i ne ide za mnom, ne može biti moj
                učenik!" </ab>
               <ab n="28"> (28) "Tko od vas, nakan graditi kulu, neće prije sjesti i
                proračunati troškove ima li čime dovršiti: </ab>
               <ab n="29"> (29) da ga ne bi - pošto već postavi temelj, a ne mogne dovršiti -
                počeli ismjehivati svi koji to vide: </ab>
               <ab n="30"> (30) 'Ovaj čovjek poče graditi, a ne može dovršiti!' </ab>
               <ab n="31"> (31) Ili koji kralj kad polazi da se zarati s drugim kraljem, neće
                prije sjesti i promisliti da li s deset tisuća može presresti onoga koji na nj
                dolazi s dvadeset tisuća? </ab>
               <ab n="32"> (32) Ako ne može, dok je onaj još daleko, poslat će poslanstvo da
                zaište mir." </ab>
               <ab n="33"> (33) "Tako dakle nijedan od vas koji se ne odrekne svega što
                posjeduje, ne može biti moj učenik." </ab>
               <ab n="34"> (34) "Dobra je sol. Ali ako i sol obljutavi, čime će se ona
                začiniti? </ab>
               <ab n="35"> (35) Nije prikladna ni za zemlju ni za gnojište. Van se baca. Tko
                ima uši da čuje, neka čuje!" </ab>
            </div>
            <div n="15" type="chapter">
               <ab n="1"> (15.1) Okupljahu se oko njega svi carinici i grešnici da ga slušaju. </ab>
               <ab n="2"> (2) Stoga farizeji i pismoznanci mrmljahu: "Ovaj prima grešnike, i
                blaguje s njima." </ab>
               <ab n="3"> (3) Nato im Isus kaza ovu prispodobu: </ab>
               <ab n="4"> (4) "Tko to od vas, ako ima sto ovaca pa izgubi jednu od njih, ne
                ostavi onih devedeset i devet u pustinji te pođe za izgubljenom dok je ne nađe? </ab>
               <ab n="5"> (5) A kad je nađe, stavi je na ramena sav radostan </ab>
               <ab n="6"> (6) pa došavši kući, sazove prijatelje i susjede i rekne im: 'Radujte
                se sa mnom! Nađoh ovcu svoju izgubljenu.' </ab>
               <ab n="7"> (7) Kažem vam, tako će na nebu biti veća radost zbog jednog obraćena
                grešnika nego li zbog devedeset i devet pravednika kojima ne treba obraćenja." </ab>
               <ab n="8"> (8) "Ili koja to žena, ima li deset drahma pa izgubi jednu drahmu, ne
                zapali svjetiljku, pomete kuću i brižljivo pretraži dok je ne nađe? </ab>
               <ab n="9"> (9) A kad je nađe, pozove prijateljice i susjede pa će im: 'Radujte
                se sa mnom! Nađoh drahmu što je bijah izgubila.' </ab>
               <ab n="10"> (10) Tako, kažem vam, biva radost pred anđelima Božjim zbog jednog
                obraćena grešnika." </ab>
               <ab n="11"> (11) I nastavi: "Čovjek neki imao dva sina. </ab>
               <ab n="12"> (12) Mlađi reče ocu: 'Oče, daj mi dio dobara koji mi pripada.' I
                razdijeli im imanje. </ab>
               <ab n="13"> (13) Nakon nekoliko dana mlađi sin pokupi sve, otputova u daleku
                zemlju i ondje potrati svoja dobra živeći razvratno." </ab>
               <ab n="14"> (14) "Kad sve potroši, nasta ljuta glad u onoj zemlji te on poče
                oskudijevati. </ab>
               <ab n="15"> (15) Ode i pribi se kod jednoga žitelja u onoj zemlji. On ga posla
                na svoja polja pasti svinje. </ab>
               <ab n="16"> (16) Želio se nasititi rogačima što su ih jele svinje, ali mu ih
                nitko nije davao." </ab>
               <ab n="17"> (17) "Došavši k sebi, reče: 'Koliki najamnici oca moga imaju kruha
                napretek, a ja ovdje umirem od gladi! </ab>
               <ab n="18"> (18) Ustat ću, poći svomu ocu i reći mu: 'Oče, sagriješih protiv
                Neba i pred tobom! </ab>
               <ab n="19"> (19) Nisam više dostojan zvati se sinom tvojim. Primi me kao jednog
                od svojih najamnika.'" </ab>
               <ab n="20"> (20) "Usta i pođe svom ocu. Dok je još bio daleko, njegov ga otac
                ugleda, ganu se, potrča, pade mu oko vrata i izljubi ga. </ab>
               <ab n="21"> (21) A sin će mu: 'Oče! Sagriješih protiv Neba i pred tobom! Nisam
                više dostojan zvati se sinom tvojim.' </ab>
               <ab n="22"> (22) A otac reče slugama: 'Brzo iznesite haljinu najljepšu i obucite
                ga! Stavite mu prsten na ruku i obuću na noge! </ab>
               <ab n="23"> (23) Tele ugojeno dovedite i zakoljite, pa da se pogostimo i
                proveselimo </ab>
               <ab n="24"> (24) jer sin mi ovaj bijaše mrtav i oživje, izgubljen bijaše i nađe
                se!' I stadoše se veseliti." </ab>
               <ab n="25"> (25) "A stariji mu sin bijaše u polju. Kad se na povratku približio
                kući, začu svirku i igru </ab>
               <ab n="26"> (26) pa dozva jednoga slugu da se raspita što je to. </ab>
               <ab n="27"> (27) A ovaj će mu: 'Došao tvoj brat pa otac tvoj zakla tele ugojeno
                što sina zdrava dočeka.' </ab>
               <ab n="28"> (28) A on se rasrdi i ne htjede ući. Otac tada iziđe i stane ga
                nagovarati. </ab>
               <ab n="29"> (29) A on će ocu: 'Evo toliko ti godina služim i nikada ne prestupih
                tvoju zapovijed, a nikad mi ni jareta nisi dao da se s prijateljima proveselim. </ab>
               <ab n="30"> (30) A kada dođe ovaj sin tvoj koji s bludnicama proždrije tvoje
                imanje, ti mu zakla ugojeno tele.' </ab>
               <ab n="31"> (31) Nato će mu otac: 'Sinko, ti si uvijek sa mnom i sve moje -
                tvoje je. </ab>
               <ab n="32"> (32) No trebalo se veseliti i radovati jer ovaj brat tvoj bijaše
                mrtav i oživje, izgubljen i nađe se!'" </ab>
            </div>
            <div n="16" type="chapter">
               <ab n="1"> (16.1) Govoraše i svojim učenicima: "Bijaše neki bogat čovjek koji je
                imao upravitelja. </ab>
               <ab n="2"> (2) Ovaj je bio optužen pred njim kao da mu rasipa imanje. On ga
                pozva pa mu reče: 'Što to čujem o tebi? Položi račun o svom upravljanju jer više ne
                možeš biti upravitelj!' </ab>
               <ab n="3"> (3) Nato upravitelj reče u sebi: 'Što da učinim kad mi gospodar moj
                oduzima upravu? Kopati? Nemam snage. Prositi? Stidim se. </ab>
               <ab n="4"> (4) Znam što ću da me prime u svoje kuće kad budem maknut s uprave.'" </ab>
               <ab n="5"> (5) "I pozva dužnike svoga gospodara, jednog po jednog. Upita prvoga:
                'Koliko duguješ gospodaru mojemu?' On reče: 'Sto bata ulja.' </ab>
               <ab n="6"> (6) A on će mu: 'Uzmi svoju zadužnicu, sjedni brzo, napiši pedeset.' </ab>
               <ab n="7"> (7) Zatim reče drugomu: 'A ti, koliko ti duguješ?' On odgovori: 'Sto
                kora pšenice.' Kaže mu: 'Uzmi svoju zadužnicu i napiši osamdeset.'" </ab>
               <ab n="8"> (8) "I pohvali gospodar nepoštenog upravitelja što snalažljivo
                postupi jer sinovi su ovoga svijeta snalažljiviji prema svojima od sinova
                svjetlosti." </ab>
               <ab n="9"> (9) "I ja vama kažem: napravite sebi prijatelje od nepoštena
                bogatstva pa kad ga nestane da vas prime u vječne šatore." </ab>
               <ab n="10"> (10) "Tko je vjeran u najmanjem, i u najvećem je vjeran; a tko je u
                najmanjem nepošten, i u najvećem je nepošten. </ab>
               <ab n="11"> (11) Ako dakle ne bijaste vjerni u nepoštenom bogatstvu, tko li će
                vam istinsko povjeriti? </ab>
               <ab n="12"> (12) I ako u tuđem ne bijaste vjerni, tko li će vam vaše dati?" </ab>
               <ab n="13"> (13) "Nijedan sluga ne može služiti dvojici gospodara. Ili će
                jednoga mrziti, a drugoga ljubiti; ili će uz jednoga prianjati, a drugoga prezirati.
                Ne možete služiti Bogu i bogatstvu." </ab>
               <ab n="14"> (14) Sve su to slušali farizeji, srebroljupci, i rugali mu se. </ab>
               <ab n="15"> (15) On im reče: "Vi se pravite pravedni pred ljudima, ali zna Bog
                srca vaša. Jer što je ljudima uzvišeno, odvratnost je pred Bogom." </ab>
               <ab n="16"> (16) "Zakon i Proroci do Ivana su, a otada se navješćuje kraljevstvo
                Božje i svatko se u nj silom probija. </ab>
               <ab n="17"> (17) Lakše će nebo i zemlja proći, negoli propasti i jedan potezić
                Zakona." </ab>
               <ab n="18"> (18) "Tko god otpusti svoju ženu pa se oženi drugom, čini preljub. I
                tko se god oženi otpuštenom, čini preljub." </ab>
               <ab n="19"> (19) "Bijaše neki bogataš. Odijevao se u grimiz i tanani lan i
                danomice se sjajno gostio. </ab>
               <ab n="20"> (20) A neki siromah, imenom Lazar, ležao je sav u čirevima pred
                njegovim vratima </ab>
               <ab n="21"> (21) i priželjkivao nasititi se onim što je padalo s bogataševa
                stola. Čak su i psi dolazili i lizali mu čireve." </ab>
               <ab n="22"> (22) "Kad umrije siromah, odnesoše ga anđeli u krilo Abrahamovo.
                Umrije i bogataš te bude pokopan. </ab>
               <ab n="23"> (23) Tada u teškim mukama u paklu, podiže svoje oči te izdaleka
                ugleda Abrahama i u krilu mu Lazara </ab>
               <ab n="24"> (24) pa zavapi: 'Oče Abrahame, smiluj mi se i pošalji Lazara da
                umoči vršak svoga prsta u vodu i rashladi mi jezik jer se strašno mučim u ovom
                plamenu.' </ab>
               <ab n="25"> (25) Reče nato Abraham: 'Sinko! Sjeti se da si za života primio
                dobra svoja, a tako i Lazar zla. Sada se on ovdje tješi, a ti se mučiš. </ab>
               <ab n="26"> (26) K tome između nas i vas zjapi provalija golema te koji bi i
                htjeli prijeći odavde k vama, ne mogu, a ni odatle k nama prijelaza nema.'" </ab>
               <ab n="27"> (27) "Nato će bogataš: 'Molim te onda, oče, pošalji Lazara u kuću
                oca moga. </ab>
               <ab n="28"> (28) Imam petero braće pa neka im posvjedoči da i oni ne dođu u ovo
                mjesto muka.' </ab>
               <ab n="29"> (29) Kaže Abraham: 'Imaju Mojsija i Proroke! Njih neka poslušaju!' </ab>
               <ab n="30"> (30) A on će: 'O ne, oče Abrahame! Nego dođe li tko od mrtvih k
                njima, obratit će se.' </ab>
               <ab n="31"> (31) Reče mu: 'Ako ne slušaju Mojsija i Proroka, neće povjerovati
                sve da i od mrtvih tko ustane.'" </ab>
            </div>
            <div n="17" type="chapter">
               <ab n="1"> (17.1) I reče svojim učenicima: "Nije moguće da ne dođu sablazni, no
                jao onome po kom dolaze; </ab>
               <ab n="2"> (2) je li s mlinskim kamenom o vratu strovaljen u more, korisnije mu
                je, nego da sablazni jednoga od ovih malenih. </ab>
               <ab n="3"> (3) Čuvajte se!" "Pogriješi li tvoj brat, prekori ga; ako se obrati,
                oprosti mu. </ab>
               <ab n="4"> (4) Pa ako se sedam puta na dan ogriješi o tebe i sedam se puta
                obrati tebi govoreći: 'Žao mi je!', oprosti mu." </ab>
               <ab n="5"> (5) Apostoli zamole Gospodina: "Umnoži nam vjeru!" </ab>
               <ab n="6"> (6) Gospodin im odvrati: "Da imate vjere koliko je zrno gorušičino,
                rekli biste ovom dudu: 'Iščupaj se s korijenom i presadi se u more!' I on bi vas
                poslušao." </ab>
               <ab n="7"> (7) "Tko će to od vas reći sluzi svomu, oraču ili pastiru, koji se
                vrati s polja: 'Dođi brzo i sjedni za stol?' </ab>
               <ab n="8"> (8) Neće li mu naprotiv reći: 'Pripravi što ću večerati pa se pripaši
                i poslužuj mi dok jedem i pijem; potom ćeš ti jesti i piti?' </ab>
               <ab n="9"> (9) Zar duguje zahvalnost sluzi jer je izvršio što mu je naređeno? </ab>
               <ab n="10"> (10) Tako i vi: kad izvršite sve što vam je naređeno, recite: 'Sluge
                smo beskorisne! Učinismo što smo bili dužni učiniti!'" </ab>
               <ab n="11"> (11) Dok je tako putovao u Jeruzalem, prolazio je između Samarije i
                Galileje. </ab>
               <ab n="12"> (12) Kad je ulazio u neko selo, eto mu u susret deset gubavaca.
                Zaustave se podaleko </ab>
               <ab n="13"> (13) i zavape: "Isuse, Učitelju, smiluj nam se!" </ab>
               <ab n="14"> (14) Kad ih Isus ugleda, reče im: "Idite, pokažite se svećenicima!"
                I dok su išli, očistiše se. </ab>
               <ab n="15"> (15) Jedan od njih vidjevši da je ozdravio, vrati se slaveći Boga u
                sav glas. </ab>
               <ab n="16"> (16) Baci se ničice k Isusovim nogama zahvaljujući mu. A to bijaše
                neki Samarijanac. </ab>
               <ab n="17"> (17) Nato Isus primijeti: "Zar se ne očistiše desetorica? </ab>
               <ab n="18"> (18) A gdje su ona devetorica? Ne nađe li se nijedan koji bi se
                vratio i podao slavu Bogu, osim ovoga tuđinca?" </ab>
               <ab n="19"> (19) A njemu reče: "Ustani! Idi! Tvoja te vjera spasila!" </ab>
               <ab n="20"> (20) Upitaju ga farizeji: "Kad će doći kraljevstvo Božje?" Odgovori
                im: "Kraljevstvo Božje ne dolazi primjetljivo. </ab>
               <ab n="21"> (21) Niti će se moći kazati: 'Evo ga ovdje!' ili: 'Eno ga ondje!' Ta
                evo - kraljevstvo je Božje među vama!" </ab>
               <ab n="22"> (22) Zatim reče učenicima: "Doći će dani kad ćete zaželjeti vidjeti
                i jedan dan Sina Čovječjega, ali ga nećete vidjeti. </ab>
               <ab n="23"> (23) Govorit će vam: 'Eno ga ondje, evo ovdje!' Ne odlazite i ne
                pomamite se! </ab>
               <ab n="24"> (24) Jer kao što munja sijevne na jednom kraju obzorja i odbljesne
                na drugom, tako će biti i sa Sinom Čovječjim u Dan njegov. </ab>
               <ab n="25"> (25) No prije treba da on mnogo pretrpi i da ga ovaj naraštaj
                odbaci." </ab>
               <ab n="26"> (26) "I kao što bijaše u dane Noine, tako će biti i u dane Sina
                Čovječjega: </ab>
               <ab n="27"> (27) jeli su, pili, ženili se i udavali do dana kad Noa uđe u
                korablju. I dođe potop i sve uništi. </ab>
               <ab n="28"> (28) Slično kao što bijaše u dane Lotove: jeli su, pili, kupovali,
                prodavali, sadili, gradili. </ab>
               <ab n="29"> (29) A onog dana kad Lot iziđe iz Sodome, zapljušti s neba oganj i
                sumpor i sve uništi. </ab>
               <ab n="30"> (30) Tako će isto biti u dan kad se Sin Čovječji objavi." </ab>
               <ab n="31"> (31) "U onaj dan tko bude na krovu, a stvari mu u kući, neka ne siđe
                da ih uzme. </ab>
               <ab n="32"> (32) I tko bude u polju, neka se ne okreće natrag. Sjetite se žene
                Lotove! </ab>
               <ab n="33"> (33) Tko god bude nastojao život svoj sačuvati, izgubit će ga; a tko
                ga izgubi, živa će ga sačuvati." </ab>
               <ab n="34"> (34) "Kažem vam, one će noći biti dvojica u jednoj postelji: jedan
                će se uzeti, drugi ostaviti. </ab>
               <ab n="35"> (35) Dvije će mljeti zajedno: jedna će se uzeti, druga ostaviti." </ab>
               <ab n="36"> (36) # </ab>
               <ab n="37"> (37) Upitaše ga na to: "Gdje to, Gospodine?" A on im reče: "Gdje
                bude trupla, ondje će se okupljati i orlovi." </ab>
            </div>
            <div n="18" type="chapter">
               <ab n="1"> (18.1) Kaza im i prispodobu kako valja svagda moliti i nikada ne
                sustati: </ab>
               <ab n="2"> (2) "U nekom gradu bio sudac. Boga se nije bojao, za ljude nije
                mario. </ab>
               <ab n="3"> (3) U tom gradu bijaše i neka udovica. Dolazila k njemu i molila:
                'Obrani me od mog tužitelja!' </ab>
               <ab n="4"> (4) No on ne htjede zadugo. Napokon reče u sebi: 'Iako se Boga ne
                bojim nit za ljude marim, ipak, </ab>
               <ab n="5"> (5) jer mi udovica ova dodijava, obranit ću je da vječno ne dolazi
                mučiti me.'" </ab>
               <ab n="6"> (6) Nato reče Gospodin: "Čujte što govori nepravedni sudac! </ab>
               <ab n="7"> (7) Neće li onda Bog obraniti svoje izabrane koji dan i noć vape k
                njemu sve ako i odgađa stvar njihovu? </ab>
               <ab n="8"> (8) Kažem vam, ustat će žurno na njihovu obranu. Ali kad Sin Čovječji
                dođe, hoće li naći vjere na zemlji?" </ab>
               <ab n="9"> (9) Nekima pak koji se pouzdavahu u sebe da su pravednici, a druge
                potcjenjivahu, reče zatim ovu prispodobu: </ab>
               <ab n="10"> (10) "Dva čovjeka uziđoše u Hram pomoliti se: jedan farizej, drugi
                carinik. </ab>
               <ab n="11"> (11) Farizej se uspravan ovako u sebi molio: 'Bože, hvala ti što
                nisam kao ostali ljudi: grabežljivci, nepravednici, preljubnici ili - kao ovaj
                carinik.' </ab>
               <ab n="12"> (12) Postim dvaput u tjednu, dajem desetinu od svega što steknem.' </ab>
               <ab n="13"> (13) A carinik, stojeći izdaleka, ne usudi se ni očiju podignuti k
                nebu, nego se udaraše u prsa govoreći: 'Bože milostiv budi meni grešniku!' </ab>
               <ab n="14"> (14) Kažem vam: ovaj siđe opravdan kući svojoj, a ne onaj! Svaki
                koji se uzvisuje, bit će ponižen; a koji se ponizuje, bit će uzvišen." </ab>
               <ab n="15"> (15) A donosili mu i dojenčad da ih se dotakne. Vidjevši to, učenici
                im branili. </ab>
               <ab n="16"> (16) A Isus ih dozva i reče: "Pustite dječicu neka dolaze k meni i
                ne priječite im jer takvih je kraljevstvo Božje." </ab>
               <ab n="17"> (17) "Zaista, kažem vam, tko ne primi kraljevstva Božjega kao
                dijete, ne, u nj neće ući." </ab>
               <ab n="18"> (18) I upita ga neki uglednik: "Učitelju dobri, što mi je činiti da
                baštinim život vječni?" </ab>
               <ab n="19"> (19) Reče mu Isus: "Što me zoveš dobrim? Nitko nije dobar, doli Bog
                jedini. </ab>
               <ab n="20"> (20) Zapovijedi znaš: Ne čini preljuba! Ne ubij! Ne ukradi! Ne
                svjedoči lažno! Poštuj oca svoga i majku!" </ab>
               <ab n="21"> (21) A onaj će: "Sve sam to čuvao od mladosti." </ab>
               <ab n="22"> (22) Čuvši to, Isus mu reče: "Još ti jedno preostaje: sve što imaš
                prodaj i razdaj siromasima pa ćeš imati blago na nebu. A onda dođi i idi za mnom." </ab>
               <ab n="23"> (23) Kad je on to čuo, ražalosti se jer bijaše silno bogat. </ab>
               <ab n="24"> (24) Vidjevši ga, reče Isus: "Kako li je teško imućnicima u
                kraljevstvo Božje! </ab>
               <ab n="25"> (25) Lakše je devi kroz uši iglene nego bogatašu u kraljevstvo
                Božje." </ab>
               <ab n="26"> (26) Koji su to čuli, rekoše: "Pa tko se onda može spasiti?" </ab>
               <ab n="27"> (27) A on će: "Što je nemoguće ljudima, moguće je Bogu." </ab>
               <ab n="28"> (28) Nato reče Petar: "Evo, mi ostavismo svoje i pođosmo za tobom." </ab>
               <ab n="29"> (29) Isus će im: "Zaista, kažem vam, nema ga tko bi ostavio kuću,
                ili ženu, ili braću, ili roditelje, ili djecu poradi kraljevstva Božjega, </ab>
               <ab n="30"> (30) a da ne bi primio mnogostruko već u ovom vremenu, i u budućem
                vijeku život vječni." </ab>
               <ab n="31"> (31) I uzevši sa sobom dvanaestoricu, reče im: "Evo uzlazimo u
                Jeruzalem i na Sinu Čovječjem ispunit će se sve što su napisali proroci: </ab>
               <ab n="32"> (32) doista, bit će predan poganima, izrugan, zlostavljan i
                popljuvan; </ab>
               <ab n="33"> (33) i pošto ga izbičuju, ubit će ga, ali on će treći dan ustati." </ab>
               <ab n="34"> (34) No oni ništa od toga ne razumješe. Te im riječi bijahu skrivene
                i ne shvaćahu što bijaše rečeno. </ab>
               <ab n="35"> (35) A kad se približavao Jerihonu, neki slijepac sjedio kraj puta i
                prosio. </ab>
               <ab n="36"> (36) Čuvši gdje mnoštvo prolazi, raspitivao se što je to. </ab>
               <ab n="37"> (37) Rekoše mu: "Isus Nazarećanin prolazi." </ab>
               <ab n="38"> (38) Tada povika: "Isuse, Sine Davidov, smiluj mi se!" </ab>
               <ab n="39"> (39) Oni ga sprijeda ušutkivali, ali on je još jače vikao: "Sine
                Davidov, smiluj mi se!" </ab>
               <ab n="40"> (40) Isus se zaustavi i zapovjedi da ga dovedu k njemu. Kad se on
                približi, upita ga: </ab>
               <ab n="41"> (41) "Što hoćeš da ti učinim?" A on će: "Gospodine, da progledam." </ab>
               <ab n="42"> (42) Isus će mu: "Progledaj! Vjera te tvoja spasila." </ab>
               <ab n="43"> (43) I umah progleda i uputi se za njim slaveći Boga. I sav narod
                koji to vidje dade hvalu Bogu. </ab>
            </div>
            <div n="19" type="chapter">
               <ab n="1"> (19.1) I uđe u Jerihon. Dok je njime prolazio, </ab>
               <ab n="2"> (2) eto čovjeka imenom Zakej. Bijaše on nadcarinik, i to bogat. </ab>
               <ab n="3"> (3) Želio je vidjeti tko je to Isus, ali ne mogaše od mnoštva jer je
                bio niska stasa. </ab>
               <ab n="4"> (4) Potrča naprijed, pope se na smokvu da ga vidi jer je onuda imao
                proći. </ab>
               <ab n="5"> (5) Kad Isus dođe na to mjesto, pogleda gore i reče mu: "Zakeju,
                žurno siđi! Danas mi je proboraviti u tvojoj kući." </ab>
               <ab n="6"> (6) On žurno siđe i primi ga sav radostan. </ab>
               <ab n="7"> (7) A svi koji to vidješe stadoše mrmljati: "Čovjeku se grešniku
                svratio!" </ab>
               <ab n="8"> (8) A Zakej usta i reče Gospodinu: "Evo, Gospodine, polovicu svog
                imanja dajem siromasima! I ako sam koga u čemu prevario, vraćam četverostruko." </ab>
               <ab n="9"> (9) Reče mu na to Isus: "Danas je došlo spasenje ovoj kući jer i on
                je sin Abrahamov! </ab>
               <ab n="10"> (10) Ta Sin Čovječji dođe potražiti i spasiti izgubljeno!" </ab>
               <ab n="11"> (11) Kako su oni to slušali, dometnu on prispodobu - zato što bijaše
                nadomak Jeruzalemu i oni mislili da će se umah pojaviti kraljevstvo Božje. </ab>
               <ab n="12"> (12) Reče dakle: "Neki je ugledan čovjek imao otputovati u daleku
                zemlju da primi svoje kraljevstvo pa da se vrati. </ab>
               <ab n="13"> (13) Dozva svojih deset slugu, dade im deset mna i reče: 'Trgujte
                dok ne dođem.' </ab>
               <ab n="14"> (14) A njegovi ga građani mrzili te poslaše za njim poslanstvo s
                porukom: 'Nećemo da se ovaj zakralji nad nama.'" </ab>
               <ab n="15"> (15) "Kad je on primio kraljevstvo i vratio se, naredi da mu dozovu
                one sluge kojima je predao novac da sazna što su zaradili." </ab>
               <ab n="16"> (16) "Pristupi prvi i reče: 'Gospodaru, tvoja mna donije deset mna.' </ab>
               <ab n="17"> (17) Reče mu: 'Valjaš, slugo dobri! U najmanjem si bio vjeran,
                vladaj nad deset gradova!' </ab>
               <ab n="18"> (18) Dođe i drugi govoreći: 'Mna je tvoja, gospodaru, donijela pet
                mna.' </ab>
               <ab n="19"> (19) I tomu reče: 'I ti budi nad pet gradova!'" </ab>
               <ab n="20"> (20) "Treći, opet dođe govoreći: 'Gospodaru, evo ti tvoje mne. Držao
                sam je pohranjenu u rupcu. </ab>
               <ab n="21"> (21) Bojao sam te se jer si čovjek strog: uzimaš što nisi pohranio,
                žanješ što nisi posijao.'" </ab>
               <ab n="22"> (22) "Kaže mu: 'Iz tvojih te usta sudim, zli slugo! Znao si da sam
                čovjek strog, da uzimam što nisam pohranio i žanjem što nisam posijao? </ab>
               <ab n="23"> (23) Zašto onda nisi uložio moj novac u novčarnicu? Ja bih ga po
                povratku podigao s dobitkom.' </ab>
               <ab n="24"> (24) Nato reče nazočnima: 'Uzmite od njega mnu i dajte onomu koji ih
                ima deset.' </ab>
               <ab n="25"> (25) Rekoše mu: 'Gospodaru, ta već ima deset mna!' </ab>
               <ab n="26"> (26) Kažem vam: svakomu koji ima još će se dati, a od onoga koji
                nema oduzet će se i ono što ima. </ab>
               <ab n="27"> (27) A moje neprijatelje - one koji me ne htjedoše za kralja -
                dovedite ovamo i smaknite ih pred mojim očima!'" </ab>
               <ab n="28"> (28) Rekavši to, nastavi put uzlazeći u Jeruzalem. </ab>
               <ab n="29"> (29) Kad se približi Betfagi i Betaniji, uz goru koja se zove
                Maslinska, posla dvojicu učenika </ab>
               <ab n="30"> (30) govoreći: "Hajdete u selo pred vama. Čim uđete u nj, naći ćete
                privezano magare koje još nitko nije zajahao. Odriješite ga i dovedite. </ab>
               <ab n="31"> (31) Upita li vas tko: 'Zašto driješite?', ovako recite: 'Gospodinu
                treba.'" </ab>
               <ab n="32"> (32) Oni koji bijahu poslani otiđoše i nađoše kako im bijaše rekao. </ab>
               <ab n="33"> (33) I dok su driješili magare, rekoše im gospodari: "Što driješite
                magare?" </ab>
               <ab n="34"> (34) Oni odgovore: "Gospodinu treba." </ab>
               <ab n="35"> (35) I dovedoše ga Isusu i staviše svoje haljine na magare te
                posjednuše Isusa. </ab>
               <ab n="36"> (36) I kuda bi on prolazio, prostirali bi po putu svoje haljine. </ab>
               <ab n="37"> (37) A kad se već bio približio obronku Maslinske gore, sve ono
                mnoštvo učenika, puno radosti, poče iza glasa hvaliti Boga za sva silna djela što ih
                vidješe: </ab>
               <ab n="38"> (38) "Blagoslovljen Kralj, Onaj koji dolazi u ime Gospodnje! Na nebu
                mir! Slava na visinama!" </ab>
               <ab n="39"> (39) Nato mu neki farizeji iz mnoštva rekoše: "Učitelju, prekori
                svoje učenike." </ab>
               <ab n="40"> (40) On odgovori: "Kažem vam, ako ovi ušute, kamenje će vikati!" </ab>
               <ab n="41"> (41) Kad se približi i ugleda grad, zaplaka nad njim </ab>
               <ab n="42"> (42) govoreći: "O kad bi i ti u ovaj dan spoznao što je za tvoj mir! </ab>
               <ab n="43"> (43) Ali sada je sakriveno tvojim očima. Doći će dani na tebe kad će
                te neprijatelji tvoji opkoliti opkopom, okružit će te i pritijesniti odasvud. </ab>
               <ab n="44"> (44) Smrskat će o zemlju tebe i djecu tvoju u tebi. I neće ostaviti
                u tebi ni kamena na kamenu zbog toga što nisi upoznao časa svoga pohođenja." </ab>
               <ab n="45"> (45) Ušavši u Hram, stane izgoniti prodavače. </ab>
               <ab n="46"> (46) Kaže im: "Pisano je: Dom moj bit će Dom molitve, a vi od njega
                načiniste pećinu razbojničku!" </ab>
               <ab n="47"> (47) I danomice naučavaše u Hramu. A glavari su svećenički i
                pismoznanci tražili kako da ga pogube, a tako i prvaci narodni, </ab>
               <ab n="48"> (48) ali nikako naći što da učine jer je sav narod visio o njegovoj
                riječi. </ab>
            </div>
            <div n="20" type="chapter">
               <ab n="1"> (20.1) Jednog dana dok je naučavao narod u Hramu i naviještao
                evanđelje, ispriječe se glavari svećenički i pismoznanci sa starješinama </ab>
               <ab n="2"> (2) pa mu dobace: "Reci nam kojom vlašću to činiš ili tko ti dade tu
                vlast?" </ab>
               <ab n="3"> (3) On odgovori: "Upitat ću i ja vas. Recite mi: </ab>
               <ab n="4"> (4) krst Ivanov bijaše li od Neba ili od ljudi?" </ab>
               <ab n="5"> (5) A oni smišljahu među sobom: "Reknemo li 'od Neba', odvratit će
                'Zašto mu ne povjerovaste?' </ab>
               <ab n="6"> (6) A reknemo li 'od ljudi', sav će nas narod kamenovati. Ta uvjeren
                je da je Ivan prorok." </ab>
               <ab n="7"> (7) I odgovore da ne znaju odakle. </ab>
               <ab n="8"> (8) I Isus reče njima: "Ni ja vama neću kazati kojom vlašću ovo
                činim." </ab>
               <ab n="9"> (9) Zatim uze narodu kazivati ovu prispodobu: "Čovjek posadi
                vinograd, iznajmi ga vinogradarima i otputova na dulje vrijeme." </ab>
               <ab n="10"> (10) "Kada dođe doba, posla slugu vinogradarima da mu dadnu od uroda
                vinogradskoga. No vinogradari ga istukoše i otposlaše praznih ruku. </ab>
               <ab n="11"> (11) Nato on posla drugoga slugu. Ali oni i toga istukoše, izružiše
                i otposlaše praznih ruku. </ab>
               <ab n="12"> (12) Posla i trećega. A oni i njega izraniše i izbaciše." </ab>
               <ab n="13"> (13) "Nato reče gospodar vinograda: 'Što da učinim? Poslat ću im
                sina svoga ljubljenoga. Njega će valjda poštovati.' </ab>
               <ab n="14"> (14) Ali kada ga vinogradari ugledaju, stanu među sobom umovati:
                'Ovo je baštinik. Ubijmo ga da baština bude naša.' </ab>
               <ab n="15"> (15) Izbaciše ga iz vinograda i ubiše." "Što će dakle učiniti s
                njima gospodar vinograda? </ab>
               <ab n="16"> (16) Doći će i pogubiti te vinogradare i dati vinograd drugima."
                Koji ga slušahu rekoše: "Bože sačuvaj!" </ab>
               <ab n="17"> (17) A on ih ošinu pogledom i reče: "A što ono piše: Kamen što ga
                odbaciše graditelji postade kamen zaglavni? </ab>
               <ab n="18"> (18) Tko god padne na taj kamen, smrskat će se, a na koga on padne,
                satrt će ga." </ab>
               <ab n="19"> (19) Pismoznanci i glavari svećenički gledahu da istog časa stave
                ruke na nj, ali se pobojaše naroda. Dobro razumješe da o njima kaza tu prispodobu. </ab>
               <ab n="20"> (20) Vrebajući na nj, poslaše uhode koji su se pravili pravednicima
                da ga uhvate u riječi pa da ga predaju oblasti i vlasti upraviteljevoj. </ab>
               <ab n="21"> (21) Upitaše ga dakle: "Učitelju, znamo da pravo zboriš i naučavaš
                te nisi pristran, nego po istini učiš putu Božjem. </ab>
               <ab n="22"> (22) Je li nam dopušteno dati porez caru ili nije?" </ab>
               <ab n="23"> (23) Proničući njihovu lukavost, reče im: </ab>
               <ab n="24"> (24) "Pokažite mi denar." "Čiju ima sliku i natpis?" </ab>
               <ab n="25"> (25) A oni će: "Carevu." On im reče: "Stoga dajte caru carevo, a
                Bogu Božje." </ab>
               <ab n="26"> (26) I ne mogoše ga uhvatiti u riječi pred narodom, nego umuknuše
                zadivljeni njegovim odgovorom. </ab>
               <ab n="27"> (27) Pristupe mu neki od saduceja, koji niječu uskrsnuće. Upitaše
                ga: </ab>
               <ab n="28"> (28) "Učitelju! Mojsije nam napisa: Umre li bez djece čiji brat koji
                imaše ženu, neka njegov brat uzme tu ženu te podigne porod bratu svomu. </ab>
               <ab n="29"> (29) Bijaše tako sedmero braće. Prvi se oženi i umrije bez djece. </ab>
               <ab n="30"> (30) Drugi uze njegovu ženu, </ab>
               <ab n="31"> (31) onda treći; i tako redom sva sedmorica pomriješe ne ostavivši
                djece. </ab>
               <ab n="32"> (32) Naposljetku umrije i žena. </ab>
               <ab n="33"> (33) Kojemu će dakle od njih ta žena pripasti o uskrsnuću? Jer
                sedmorica su je imala za ženu." </ab>
               <ab n="34"> (34) Reče im Isus: "Djeca se ovog svijeta žene i udaju. </ab>
               <ab n="35"> (35) No oni koji se nađoše dostojni onog svijeta i uskrsnuća od
                mrtvih niti se žene niti udaju. </ab>
               <ab n="36"> (36) Zaista, ni umrijeti više ne mogu: anđelima su jednaki i sinovi
                su Božji jer su sinovi uskrsnuća." </ab>
               <ab n="37"> (37) "A da mrtvi ustaju, naznači i Mojsije kad u odlomku o grmu
                Gospodina zove Bogom Abrahamovim, Bogom Izakovim i Bogom Jakovljevim. </ab>
               <ab n="38"> (38) A nije on Bog mrtvih, nego živih. Ta svi njemu žive!" </ab>
               <ab n="39"> (39) Neki pismoznanci primijete: "Učitelju! Dobro si rekao!" </ab>
               <ab n="40"> (40) I nisu se više usuđivali upitati ga bilo što. </ab>
               <ab n="41"> (41) A on im reče: "Kako kažu da je Krist sin Davidov? </ab>
               <ab n="42"> (42) Ta sam David veli u Knjizi psalama: Reče Gospod Gospodinu
                mojemu: 'Sjedi mi zdesna </ab>
               <ab n="43"> (43) dok ne položim neprijatelje tvoje za podnožje nogama tvojim!' </ab>
               <ab n="44"> (44) David ga dakle naziva Gospodinom. Kako mu je onda sin?" </ab>
               <ab n="45"> (45) I pred svim narodom reče svojim učenicima: </ab>
               <ab n="46"> (46) "Čuvajte se pismoznanaca, koji rado hodaju u dugim haljinama,
                vole pozdrave na trgovima, prva sjedala u sinagogama i pročelja na gozbama, </ab>
               <ab n="47"> (47) proždiru kuće udovičke, još pod izlikom dugih molitava. Stići
                će ih to oštrija osuda." </ab>
            </div>
            <div n="21" type="chapter">
               <ab n="1"> (21.1) Pogleda i vidje kako bogataši bacaju u riznicu svoje darove. </ab>
               <ab n="2"> (2) A ugleda i neku ubogu udovicu kako baca onamo dva novčića. </ab>
               <ab n="3"> (3) I reče: "Uistinu, kažem vam: ova je sirota udovica ubacila više
                od sviju. </ab>
               <ab n="4"> (4) Svi su oni zapravo među darove ubacili od svog suviška, a ona je
                od svoje sirotinje ubacila sav žitak što ga imaše." </ab>
               <ab n="5"> (5) I dok su neki razgovarali o Hramu, kako ga resi divno kamenje i
                zavjetni darovi, reče: </ab>
               <ab n="6"> (6) "Doći će dani u kojima se od ovoga što motrite neće ostaviti ni
                kamen na kamenu nerazvaljen." </ab>
               <ab n="7"> (7) Upitaše ga: "Učitelju, a kada će to biti? I na koji se znak to
                ima dogoditi?" </ab>
               <ab n="8"> (8) A on reče: "Pazite, ne dajte se zavesti. Mnogi će doista doći u
                moje ime i govoriti: 'Ja sam' i: 'Vrijeme se približilo!' Ne idite za njima. </ab>
               <ab n="9"> (9) A kad čujete za ratove i pobune, ne prestrašite se. Doista treba
                da se to prije dogodi, ali to još nije odmah svršetak." </ab>
               <ab n="10"> (10) Tada im kaza: "Narod će ustati protiv naroda i kraljevstvo
                protiv kraljevstva. </ab>
               <ab n="11"> (11) I bit će velikih potresa i po raznim mjestima gladi i pošasti;
                bit će strahota i velikih znakova s neba." </ab>
               <ab n="12"> (12) "No prije svega toga podignut će na vas ruke i progoniti vas,
                predavati vas u sinagoge i tamnice. Vući će vas pred kraljeve i upravitelje zbog
                imena mojega. </ab>
               <ab n="13"> (13) Zadesit će vas to radi svjedočenja." </ab>
               <ab n="14"> (14) "Stoga uzmite k srcu: nemojte unaprijed smišljati obranu! </ab>
               <ab n="15"> (15) Ta ja ću vam dati usta i mudrost kojoj se neće moći
                suprotstaviti niti oduprijeti nijedan vaš protivnik. </ab>
               <ab n="16"> (16) A predavat će vas čak i vaši roditelji i braća, rođaci i
                prijatelji. Neke će od vas i ubiti." </ab>
               <ab n="17"> (17) "Svi će vas zamrziti zbog imena mojega. </ab>
               <ab n="18"> (18) Ali ni vlas vam s glave neće propasti. </ab>
               <ab n="19"> (19) Svojom ćete se postojanošću spasiti." </ab>
               <ab n="20"> (20) "Kad ugledate da vojska opkoljuje Jeruzalem, tada znajte:
                približilo se njegovo opustošenje. </ab>
               <ab n="21"> (21) Koji se tada zateknu u Judeji, neka bježe u gore; a koji u
                Gradu, neka ga napuste; koji pak po poljima, neka se u nj ne vraćaju </ab>
               <ab n="22"> (22) jer to su dani odmazde, da se ispuni sve što je pisano." </ab>
               <ab n="23"> (23) "Jao trudnicama i dojiljama u one dane jer bit će jad velik na
                zemlji i gnjev nad ovim narodom. </ab>
               <ab n="24"> (24) Padat će od oštrice mača, odvodit će ih kao roblje po svim
                narodima. I Jeruzalem će gaziti pogani sve dok se ne navrše vremena pogana." </ab>
               <ab n="25"> (25) "I bit će znaci na suncu, mjesecu i zvijezdama, a na zemlji
                bezizlazna tjeskoba naroda zbog huke mora i valovlja. </ab>
               <ab n="26"> (26) Izdisat će ljudi od straha i iščekivanja onoga što prijeti
                svijetu. Doista, sile će se nebeske poljuljati. </ab>
               <ab n="27"> (27) Tada će ugledati Sina Čovječjega gdje dolazi u oblaku s velikom
                moći i slavom. </ab>
               <ab n="28"> (28) Kad se sve to stane zbivati, uspravite se i podignite glave jer
                se približuje vaše otkupljenje." </ab>
               <ab n="29"> (29) I reče im prispodobu: "Pogledajte smokvu i sva stabla. </ab>
               <ab n="30"> (30) Kad već propupaju, i sami vidite i znate: blizu je već ljeto. </ab>
               <ab n="31"> (31) Tako i vi kad vidite da se to zbiva, znajte: blizu je
                kraljevstvo Božje. </ab>
               <ab n="32"> (32) Zaista, kažem vam, ne, neće uminuti naraštaj ovaj dok se sve ne
                zbude. </ab>
               <ab n="33"> (33) Nebo će i zemlja uminuti, ali moje riječi ne, neće uminuti." </ab>
               <ab n="34"> (34) "Pazite na se da vam srca ne otežaju u proždrljivosti,
                pijanstvu i u životnim brigama te vas iznenada ne zatekne onaj Dan </ab>
               <ab n="35"> (35) jer će kao zamka nadoći na sve žitelje po svoj zemlji." </ab>
               <ab n="36"> (36) "Stoga budni budite i u svako doba molite da uzmognete umaći
                svemu tomu što se ima zbiti i stati pred Sina Čovječjega." </ab>
               <ab n="37"> (37) Danju je učio u Hramu, a noću bi izlazio i noćio na gori zvanoj
                Maslinska. </ab>
               <ab n="38"> (38) A sav bi narod rano hrlio k njemu u Hram da ga sluša. </ab>
            </div>
            <div n="22" type="chapter">
               <ab n="1"> (22.1) Bližio se Blagdan beskvasnih kruhova zvan Pasha. </ab>
               <ab n="2"> (2) Glavari svećenički i pismoznanci tražili su kako da Isusa smaknu
                jer se bojahu naroda. </ab>
               <ab n="3"> (3) A Sotona uđe u Judu zvanog Iškariotski koji bijaše iz broja
                dvanaestorice. </ab>
               <ab n="4"> (4) On ode i ugovori s glavarima svećeničkim i zapovjednicima kako da
                im ga preda. </ab>
               <ab n="5"> (5) Oni se povesele i ugovore da će mu dati novca. </ab>
               <ab n="6"> (6) On pristade. Otada je tražio priliku da im ga preda mimo naroda. </ab>
               <ab n="7"> (7) Kada dođe Dan beskvasnih kruhova, u koji je trebalo žrtvovati
                pashu, </ab>
               <ab n="8"> (8) posla Isus Petra i Ivana i reče: "Hajdete, pripravite nam da
                blagujemo pashu." </ab>
               <ab n="9"> (9) Rekoše mu: "Gdje hoćeš da pripravimo?" </ab>
               <ab n="10"> (10) On im reče: "Evo, čim uđete u grad, namjerit ćete se na čovjeka
                koji nosi krčag vode. Pođite za njim u kuću u koju uniđe </ab>
               <ab n="11"> (11) i recite domaćinu te kuće: 'Učitelj veli: Gdje je svratište u
                kojem bih blagovao pashu sa svojim učenicima?' </ab>
               <ab n="12"> (12) I on će vam pokazati na katu veliko blagovalište prostrto:
                ondje pripravite." </ab>
               <ab n="13"> (13) Oni odu, nađu kako im je rekao i priprave pashu. </ab>
               <ab n="14"> (14) Kada dođe čas, sjede Isus za stol i apostoli s njim. </ab>
               <ab n="15"> (15) I reče im: "Svom sam dušom čeznuo ovu pashu blagovati s vama
                prije svoje muke. </ab>
               <ab n="16"> (16) Jer kažem vam, neću je više blagovati dok se ona ne završi u
                kraljevstvu Božjem." </ab>
               <ab n="17"> (17) I uze čašu, zahvali i reče: "Uzmite je i razdijelite među
                sobom. </ab>
               <ab n="18"> (18) Jer kažem vam, ne, neću više piti od roda trsova dok
                kraljevstvo Božje ne dođe." </ab>
               <ab n="19"> (19) I uze kruh, zahvali, razlomi i dade im govoreći: "Ovo je tijelo
                moje koje se za vas predaje. Ovo činite meni na spomen." </ab>
               <ab n="20"> (20) Tako i čašu, pošto večeraše, govoreći: "Ova čaša novi je Savez
                u mojoj krvi koja se za vas prolijeva." </ab>
               <ab n="21"> (21) "A evo, ruka mog izdajice sa mnom je na stolu. </ab>
               <ab n="22"> (22) Sin Čovječji, istina, ide kako je određeno, ali jao čovjeku
                onomu koji ga predaje." </ab>
               <ab n="23"> (23) I oni se počeše ispitivati tko bi od njih mogao takvo što
                učiniti. </ab>
               <ab n="24"> (24) Uto nasta među njima prepirka tko bi od njih bio najveći. </ab>
               <ab n="25"> (25) A on im reče: "Kraljevi gospoduju svojim narodima i vlastodršci
                nazivaju sebe dobrotvorima. </ab>
               <ab n="26"> (26) Vi nemojte tako! Naprotiv, najveći među vama neka bude kao
                najmlađi; i predstojnik kao poslužitelj. </ab>
               <ab n="27"> (27) Ta tko je veći? Koji je za stolom ili koji poslužuje? Zar ne
                onaj koji je za stolom? A ja sam posred vas kao onaj koji poslužuje." </ab>
               <ab n="28"> (28) "Da, vi ste sa mnom ustrajali u mojim kušnjama. </ab>
               <ab n="29"> (29) Ja vam stoga u baštinu predajem kraljevstvo što ga je meni
                predao moj Otac: </ab>
               <ab n="30"> (30) da jedete i pijete za mojim stolom u kraljevstvu mojemu i
                sjedite na prijestoljima sudeći dvanaest plemena Izraelovih." </ab>
               <ab n="31"> (31) "Šimune, Šimune, evo Sotona zaiska da vas prorešeta kao
                pšenicu. </ab>
               <ab n="32"> (32) Ali ja sam molio za tebe da ne malakše tvoja vjera. Pa kad k
                sebi dođeš, učvrsti svoju braću." </ab>
               <ab n="33"> (33) Petar mu reče: "Gospodine, s tobom sam spreman i u tamnicu i u
                smrt." </ab>
               <ab n="34"> (34) A Isus će mu: "Kažem ti, Petre, neće se danas oglasiti pijetao
                dok triput ne zatajiš da me poznaš." </ab>
               <ab n="35"> (35) I reče: "Kad sam vas poslao bez kese i bez torbe i bez sandala,
                je li vam što nedostajalo?" Oni odgovore: "Ništa." </ab>
               <ab n="36"> (36) Nato će im: "No sada tko ima kesu, neka je uzme! Isto tako i
                torbu! A koji nema, neka proda svoju haljinu i neka kupi sebi mač </ab>
               <ab n="37"> (37) jer kažem vam, ono što je napisano treba se ispuniti na meni:
                Među zlikovce bi ubrojen. Uistinu, sve što se odnosi na mene ispunja se." </ab>
               <ab n="38"> (38) Oni mu rekoše: "Gospodine, evo ovdje dva mača!" Reče im: "Dosta
                je!" </ab>
               <ab n="39"> (39) Tada iziđe te se po običaju zaputi na Maslinsku goru. Za njim
                pođoše i njegovi učenici. </ab>
               <ab n="40"> (40) Kada dođe onamo, reče im: "Molite da ne padnete u napast!" </ab>
               <ab n="41"> (41) I otrgnu se od njih koliko bi se kamenom dobacilo, pade na
                koljena pa se molio: </ab>
               <ab n="42"> (42) "Oče! Ako hoćeš, otkloni ovu čašu od mene. Ali ne moja volja,
                nego tvoja neka bude!" </ab>
               <ab n="43"> (43) A ukaza mu se anđeo s neba koji ga ohrabri. A kad je bio u
                smrtnoj muci, usrdnije se molio. </ab>
               <ab n="44"> (44) I bijaše znoj njegov kao kaplje krvi koje su padale na zemlju. </ab>
               <ab n="45"> (45) Usta od molitve, dođe učenicima i nađe ih snene od žalosti </ab>
               <ab n="46"> (46) pa im reče: "Što spavate? Ustanite! Molite da ne padnete u
                napast!" </ab>
               <ab n="47"> (47) Dok je on još govorio, eto svjetine, a pred njom jedan od
                dvanaestorice, zvani Juda. On se približi Isusu da ga poljubi. </ab>
               <ab n="48"> (48) Isus mu reče: "Juda, poljupcem Sina Čovječjeg predaješ?" </ab>
               <ab n="49"> (49) A oni oko njega, vidjevši što se zbiva, rekoše: "Gospodine, da
                udarimo mačem?" </ab>
               <ab n="50"> (50) I jedan od njih udari slugu velikoga svećenika i odsiječe mu
                desno uho. </ab>
               <ab n="51"> (51) Isus odgovori: "Pustite! Dosta!" Onda se dotače uha i zacijeli
                ga. </ab>
               <ab n="52"> (52) Nato Isus reče onima koji se digoše na nj, glavarima
                svećeničkim, zapovjednicima hramskim i starješinama: "Kao na razbojnika iziđoste s
                mačevima i toljagama! </ab>
               <ab n="53"> (53) Danomice bijah s vama u Hramu i ne digoste ruke na me. No ovo
                je vaš čas i vlast Tmina." </ab>
               <ab n="54"> (54) Uhvatiše ga dakle, odvedoše i uvedoše u dom velikoga svećenika.
                Petar je išao za njim izdaleka. </ab>
               <ab n="55"> (55) A posred dvorišta naložiše vatru i posjedaše uokolo. Među njih
                sjedne Petar. </ab>
               <ab n="56"> (56) Ugleda ga neka sluškinja gdje sjedi kraj vatre, oštro ga
                pogleda i reče: "I ovaj bijaše s njim!" </ab>
               <ab n="57"> (57) A on zanijeka: "Ne znam ga, ženo!" </ab>
               <ab n="58"> (58) Malo zatim opazi ga netko drugi i reče: "I ti si od njih!" A
                Petar reče: "Čovječe, nisam!" </ab>
               <ab n="59"> (59) I nakon otprilike jedne ure drugi neki navaljivaše: "Doista, i
                ovaj bijaše s njim! Ta Galilejac je!" </ab>
               <ab n="60"> (60) A Petar će: "Čovječe, ne znam što govoriš!" I umah, dok je on
                još govorio, oglasi se pijetao. </ab>
               <ab n="61"> (61) Gospodin se obazre i upre pogled u Petra, a Petar se spomenu
                riječi Gospodinove, kako mu ono reče: "Prije nego se danas pijetao oglasi, zatajit
                ćeš me tri puta." </ab>
               <ab n="62"> (62) I iziđe te gorko zaplaka. </ab>
               <ab n="63"> (63) A ljudi koji su Isusa čuvali udarajući ga poigravali se njime </ab>
               <ab n="64"> (64) i zastirući mu lice, zapitkivali ga: "Proreci tko te udario!" </ab>
               <ab n="65"> (65) I mnogim se drugim pogrdama nabacivali na nj. </ab>
               <ab n="66"> (66) A kad se razdanilo, sabra se starješinstvo narodno, glavari
                svećenički i pismoznanci te ga dovedoše pred svoje Vijeće </ab>
               <ab n="67"> (67) i rekoše: "Ako si ti Krist, reci nam!" A on će im: "Ako vam
                reknem, nećete vjerovati; </ab>
               <ab n="68"> (68) ako vas zapitam, nećete odgovoriti. </ab>
               <ab n="69"> (69) No od sada će Sin Čovječji sjedjeti zdesna Sile Božje." </ab>
               <ab n="70"> (70) Nato svi rekoše: "Ti si, dakle, Sin Božji!" On im reče: "Vi
                velite! Ja jesam!" </ab>
               <ab n="71"> (71) Nato će oni: "Što nam još svjedočanstvo treba? Ta sami smo čuli
                iz njegovih usta!" </ab>
            </div>
            <div n="23" type="chapter">
               <ab n="1"> (23.1) I ustade sva ona svjetina. Odvedoše ga Pilatu </ab>
               <ab n="2"> (2) i stadoše ga optuživati: "Ovoga nađosmo kako zavodi naš narod i
                brani davati caru porez te za sebe tvrdi da je Krist, kralj." </ab>
               <ab n="3"> (3) Pilat ga upita: "Ti li si kralj židovski?" On mu odgovori: "Ti
                kažeš!" </ab>
               <ab n="4"> (4) Tada Pilat reče glavarima svećeničkim i svjetini: "Nikakve
                krivnje ne nalazim na ovom čovjeku!" </ab>
               <ab n="5"> (5) No oni navaljivahu: "Buni narod naučavajući po svoj Judeji,
                počevši od Galileje pa dovde!" </ab>
               <ab n="6"> (6) Čuvši to, Pilat propita da li je taj čovjek Galilejac. </ab>
               <ab n="7"> (7) Saznavši da je iz oblasti Herodove, posla ga Herodu, koji i sam
                bijaše onih dana u Jeruzalemu. </ab>
               <ab n="8"> (8) A kad Herod ugleda Isusa, veoma se obradova jer ga je već odavna
                želio vidjeti zbog onoga što je o njemu slušao te se nadao od njega vidjeti koje
                čudo. </ab>
               <ab n="9"> (9) Postavljao mu je mnoga pitanja, ali mu Isus uopće nije odgovarao. </ab>
               <ab n="10"> (10) A stajahu ondje i glavari svećenički i pismoznanci optužujući
                ga žestoko. </ab>
               <ab n="11"> (11) Herod ga zajedno sa svojom vojskom prezre i ismija: obuče ga u
                bijelu haljinu i posla natrag Pilatu. </ab>
               <ab n="12"> (12) Onoga se dana Herod i Pilat sprijateljiše, jer prije bijahu
                neprijatelji. </ab>
               <ab n="13"> (13) A Pilat dade sazvati glavare svećeničke, vijećnike i narod </ab>
               <ab n="14"> (14) te im reče: "Doveli ste mi ovoga čovjeka kao da buni narod. Ja
                ga evo ispitah pred vama pa ne nađoh na njemu ni jedne krivice za koju ga
                optužujete. </ab>
               <ab n="15"> (15) A ni Herod jer ga posla natrag nama. Evo, on nije počinio ništa
                čime bi zaslužio smrt. </ab>
               <ab n="16"> (16) Kaznit ću ga dakle i pustiti." </ab>
               <ab n="17"> (17) # </ab>
               <ab n="18"> (18) I povikaše svi uglas: "Smakni ovoga, a pusti nam Barabu!" </ab>
               <ab n="19"> (19) A taj bijaše bačen u tamnicu zbog neke pobune u gradu i
                ubojstva. </ab>
               <ab n="20"> (20) Pilat im stoga ponovno progovori hoteći osloboditi Isusa. </ab>
               <ab n="21"> (21) Ali oni vikahu: "Raspni, raspni ga!" </ab>
               <ab n="22"> (22) On im treći put reče: "Ta što je on zla učinio? Ne nađoh na
                njemu smrtne krivice. Kaznit ću ga dakle i pustiti." </ab>
               <ab n="23"> (23) Ali oni navaljivahu iza glasa ištući da se razapne. I vika im
                bivala sve jača. </ab>
               <ab n="24"> (24) Pilat presudi da im bude što ištu. </ab>
               <ab n="25"> (25) Pusti onoga koji zbog pobune i ubojstva bijaše bačen u tamnicu,
                koga su iskali, a Isusa preda njima na volju. </ab>
               <ab n="26"> (26) Kad ga odvedoše, uhvatiše nekog Šimuna Cirenca koji je dolazio
                s polja i stave na nj križ da ga nosi za Isusom. </ab>
               <ab n="27"> (27) Za njim je išlo silno mnoštvo svijeta, napose žena, koje su
                plakale i naricale za njim. </ab>
               <ab n="28"> (28) Isus se okrenu prema njima pa im reče: "Kćeri Jeruzalemske, ne
                plačite nada mnom, nego plačite nad sobom i nad djecom svojom. </ab>
               <ab n="29"> (29) Jer evo idu dani kad će se govoriti: 'Blago nerotkinjama,
                utrobama koje ne rodiše i sisama koje ne dojiše.' </ab>
               <ab n="30"> (30) Tad će početi govoriti gorama: 'Padnite na nas!' i bregovima:
                'Pokrijte nas!' </ab>
               <ab n="31"> (31) Jer ako se tako postupa sa zelenim stablom, što li će biti sa
                suhim?" </ab>
               <ab n="32"> (32) A vodili su i drugu dvojicu, zločince, da ih s njime pogube. </ab>
               <ab n="33"> (33) I kada dođoše na mjesto zvano Lubanja, ondje razapeše njega i
                te zločince, jednoga zdesna, drugoga slijeva. </ab>
               <ab n="34"> (34) A Isus je govorio: "Oče, oprosti im, ne znaju što čine!" I
                razdijeliše među se haljine njegove bacivši kocke. </ab>
               <ab n="35"> (35) Stajao je ondje narod i promatrao. A podrugivali se i glavari
                govoreći: "Druge je spasio, neka spasi sam sebe ako je on Krist Božji, Izabranik!" </ab>
               <ab n="36"> (36) Izrugivali ga i vojnici, prilazili mu i nudili ga octom </ab>
               <ab n="37"> (37) govoreći: "Ako si ti kralj židovski, spasi sam sebe!" </ab>
               <ab n="38"> (38) A bijaše i natpis ponad njega: "Ovo je kralj židovski." </ab>
               <ab n="39"> (39) Jedan ga je od obješenih zločinaca pogrđivao: "Nisi li ti
                Krist? Spasi sebe i nas!" </ab>
               <ab n="40"> (40) A drugi ovoga prekoravaše: "Zar se ne bojiš Boga ni ti, koji si
                pod istom osudom? </ab>
               <ab n="41"> (41) Ali mi po pravdi jer primamo što smo djelima zaslužili, a on -
                on ništa opako ne učini." </ab>
               <ab n="42"> (42) Onda reče: "Isuse, sjeti me se kada dođeš u kraljevstvo svoje." </ab>
               <ab n="43"> (43) A on će mu: "Zaista ti kažem: danas ćeš biti sa mnom u raju!" </ab>
               <ab n="44"> (44) Bijaše već oko šeste ure kad nasta tama po svoj zemlji - sve do
                ure devete, </ab>
               <ab n="45"> (45) jer sunce pomrča, a hramska se zavjesa razdrije po sredini. </ab>
               <ab n="46"> (46) I povika Isus iza glasa: "Oče, u ruke tvoje predajem duh svoj!"
                To rekavši, izdahnu. </ab>
               <ab n="47"> (47) Kad satnik vidje što se zbiva, stane slaviti Boga: "Zbilja,
                čovjek ovaj bijaše pravednik!" </ab>
               <ab n="48"> (48) I kad je sav svijet koji se zgrnuo na taj prizor vidio što se
                zbiva, vraćao se bijući se u prsa. </ab>
               <ab n="49"> (49) Stajahu podalje i gledahu to svi znanci njegovi i žene koje su
                za njim išle iz Galileje. </ab>
               <ab n="50"> (50) I dođe čovjek imenom Josip, vijećnik, čovjek čestit i pravedan; </ab>
               <ab n="51"> (51) on ne privoli njihovoj odluci i postupku. Bijaše iz Arimateje,
                grada judejskoga i iščekivaše kraljevstvo Božje. </ab>
               <ab n="52"> (52) Taj dakle pristupi Pilatu i zaiska tijelo Isusovo. </ab>
               <ab n="53"> (53) Zatim ga skinu, povi u platno i položi u grob isklesan u koji
                još ne bijaše nitko položen. </ab>
               <ab n="54"> (54) Bijaše dan Priprave; subota je svitala. </ab>
               <ab n="55"> (55) A pratile to žene koje su s Isusom došle iz Galileje: motrile
                grob i kako je položeno tijelo njegovo. </ab>
               <ab n="56"> (56) Zatim se vrate i priprave miomirise i pomasti. U subotu
                mirovahu po propisu. </ab>
            </div>
            <div n="24" type="chapter">
               <ab n="1"> (24.1) Prvoga dana u tjednu, veoma rano, dođoše one na grob s
                miomirisima što ih pripraviše. </ab>
               <ab n="2"> (2) Kamen nađoše otkotrljan od groba. </ab>
               <ab n="3"> (3) Uđoše, ali ne nađoše tijela Gospodina Isusa. </ab>
               <ab n="4"> (4) I dok su stajale zbunjene nad tim, gle, dva čovjeka u blistavoj
                odjeći stadoše do njih. </ab>
               <ab n="5"> (5) Zastrašene obore lica k zemlji, a oni će im: "Što tražite Živoga
                među mrtvima? </ab>
               <ab n="6"> (6) Nije ovdje, nego uskrsnu! Sjetite se kako vam je govorio dok je
                još bio u Galileji: </ab>
               <ab n="7"> (7) 'Treba da Sin Čovječji bude predan u ruke grešnika, i raspet, i
                treći dan da ustane.'" </ab>
               <ab n="8"> (8) I sjetiše se one riječi njegovih, </ab>
               <ab n="9"> (9) vratiše se s groba te javiše sve to jedanaestorici i svima
                drugima. </ab>
               <ab n="10"> (10) A bile su to: Marija Magdalena, Ivana i Marija Jakovljeva. I
                ostale zajedno s njima govorahu to apostolima, </ab>
               <ab n="11"> (11) ali njima se te riječi pričiniše kao tlapnja, te im ne
                vjerovahu. </ab>
               <ab n="12"> (12) A Petar usta i potrča na grob. Sagnuvši se, opazi samo povoje.
                I vrati se kući čudeći se tome što se zbilo. </ab>
               <ab n="13"> (13) I gle, dvojica su od njih toga istog dana putovala u selo koje
                se zove Emaus, udaljeno od Jeruzalema šezdeset stadija. </ab>
               <ab n="14"> (14) Razgovarahu međusobno o svemu što se dogodilo. </ab>
               <ab n="15"> (15) I dok su tako razgovarali i raspravljali, približi im se Isus i
                pođe s njima. </ab>
               <ab n="16"> (16) Ali prepoznati ga - bijaše uskraćeno njihovim očima. </ab>
               <ab n="17"> (17) On ih upita: "Što to putem pretresate među sobom?" Oni se
                snuždeni zaustave </ab>
               <ab n="18"> (18) te mu jedan od njih, imenom Kleofa, odgovori: "Zar si ti jedini
                stranac u Jeruzalemu te ne znaš što se u njemu dogodilo ovih dana?" </ab>
               <ab n="19"> (19) A on će: "Što to?" Odgovore mu: "Pa ono s Isusom Nazarećaninom,
                koji bijaše prorok - silan na djelu i na riječi pred Bogom i svim narodom: </ab>
               <ab n="20"> (20) kako su ga glavari svećenički i vijećnici naši predali da bude
                osuđen na smrt te ga razapeli. </ab>
               <ab n="21"> (21) A mi se nadasmo da je on onaj koji ima otkupiti Izraela. Ali
                osim svega toga ovo je već treći dan što se to dogodilo. </ab>
               <ab n="22"> (22) A zbuniše nas i žene neke od naših: u praskozorje bijahu na
                grobu, </ab>
               <ab n="23"> (23) ali nisu našle njegova tijela pa dođoše te rekoše da su im se
                ukazali anđeli koji su rekli da je on živ. </ab>
               <ab n="24"> (24) Odoše nato i neki naši na grob i nađoše kako žene rekoše, ali
                njega ne vidješe." </ab>
               <ab n="25"> (25) A on će im: "O bezumni i srca spora da vjerujete što god su
                proroci navijestili! </ab>
               <ab n="26"> (26) Nije li trebalo da Krist sve to pretrpi te uđe u svoju slavu?" </ab>
               <ab n="27"> (27) Počevši tada od Mojsija i svih proroka, protumači im što u svim
                Pismima ima o njemu. </ab>
               <ab n="28"> (28) Uto se približe selu kamo su išli, a on kao da htjede dalje. </ab>
               <ab n="29"> (29) No oni navaljivahu: "Ostani s nama jer zamalo će večer i dan je
                na izmaku!" I uniđe da ostane s njima. </ab>
               <ab n="30"> (30) Dok bijaše s njima za stolom, uze kruh, izreče blagoslov,
                razlomi te im davaše. </ab>
               <ab n="31"> (31) Uto im se otvore oči te ga prepoznaše, a on im iščeznu s očiju. </ab>
               <ab n="32"> (32) Tada rekoše jedan drugome: "Nije li gorjelo srce u nama dok nam
                je putem govorio, dok nam je otkrivao Pisma?" </ab>
               <ab n="33"> (33) U isti se čas digoše i vratiše u Jeruzalem. Nađoše okupljenu
                jedanaestoricu i one koji bijahu s njima. </ab>
               <ab n="34"> (34) Oni im rekoše: "Doista uskrsnu Gospodin i ukaza se Šimunu!" </ab>
               <ab n="35"> (35) Nato oni pripovjede ono s puta i kako ga prepoznaše u lomljenju
                kruha. </ab>
               <ab n="36"> (36) Dok su oni o tom razgovarali, stane Isus posred njih i reče im:
                "Mir vama!" </ab>
               <ab n="37"> (37) Oni, zbunjeni i prestrašeni, pomisliše da vide duha. </ab>
               <ab n="38"> (38) Reče im Isus: "Zašto se prepadoste? Zašto vam sumnje obuzimaju
                srce? </ab>
               <ab n="39"> (39) Pogledajte ruke moje i noge! Ta ja sam! Opipajte me i vidite
                jer duh tijela ni kostiju nema kao što vidite da ja imam." </ab>
               <ab n="40"> (40) Rekavši to, pokaza im ruke i noge. </ab>
               <ab n="41"> (41) I dok oni od radosti još nisu vjerovali, nego se čudom čudili,
                on im reče: "Imate li ovdje što za jelo?" </ab>
               <ab n="42"> (42) Oni mu pruže komad pečene ribe. </ab>
               <ab n="43"> (43) On uzme i pred njima pojede. </ab>
               <ab n="44"> (44) Nato im reče: "To je ono što sam vam govorio dok sam još bio s
                vama: treba da se ispuni sve što je u Mojsijevu Zakonu, u Prorocima i Psalmima o
                meni napisano." </ab>
               <ab n="45"> (45) Tada im otvori pamet da razumiju Pisma </ab>
               <ab n="46"> (46) te im reče: "Ovako je pisano: 'Krist će trpjeti i treći dan
                ustati od mrtvih, </ab>
               <ab n="47"> (47) i u njegovo će se ime propovijedati obraćenje i otpuštenje
                grijeha po svim narodima počevši od Jeruzalema.' </ab>
               <ab n="48"> (48) Vi ste tomu svjedoci. </ab>
               <ab n="49"> (49) I evo, ja šaljem na vas Obećanje Oca svojega. Ostanite zato u
                gradu dok se ne obučete u Silu odozgor." </ab>
               <ab n="50"> (50) Zatim ih izvede do Betanije, podiže ruke pa ih blagoslovi. </ab>
               <ab n="51"> (51) I dok ih blagoslivljaše, rasta se od njih i uznesen bi na nebo. </ab>
               <ab n="52"> (52) Oni mu se ničice poklone pa se s velikom radosti vrate u
                Jeruzalem </ab>
               <ab n="53"> (53) te sve vrijeme u Hramu blagoslivljahu Boga. </ab>
            </div>
         </div>
         <div n="43" ana="Joh" type="book">
            <div n="1" type="chapter">
               <ab n="1"> (1) U početku bijaše Riječ i Riječ bijaše u Boga i Riječ bijaše Bog. </ab>
               <ab n="2"> (2) Ona bijaše u početku u Boga. </ab>
               <ab n="3"> (3) Sve postade po njoj i bez nje ne postade ništa. Svemu što postade </ab>
               <ab n="4"> (4) u njoj bijaše život i život bijaše ljudima svjetlo; </ab>
               <ab n="5"> (5) i svjetlo u tami svijetli i tama ga ne obuze. </ab>
               <ab n="6"> (6) Bi čovjek poslan od Boga, ime mu Ivan. </ab>
               <ab n="7"> (7) On dođe kao svjedok da posvjedoči za Svjetlo da svi vjeruju po
                njemu. </ab>
               <ab n="8"> (8) Ne bijaše on Svjetlo, nego - da posvjedoči za Svjetlo. </ab>
               <ab n="9"> (9) Svjetlo istinsko koje prosvjetljuje svakog čovjeka dođe na
                svijet; </ab>
               <ab n="10"> (10) bijaše na svijetu i svijet po njemu posta i svijet ga ne
                upozna. </ab>
               <ab n="11"> (11) K svojima dođe i njegovi ga ne primiše. </ab>
               <ab n="12"> (12) A onima koji ga primiše podade moć da postanu djeca Božja:
                onima koji vjeruju u njegovo ime, </ab>
               <ab n="13"> (13) koji su rođeni ne od krvi, ni od volje tjelesne, ni od volje
                muževlje, nego - od Boga. </ab>
               <ab n="14"> (14) I Riječ tijelom postade i nastani se među nama i vidjesmo slavu
                njegovu - slavu koju ima kao Jedinorođenac od Oca - pun milosti i istine. </ab>
               <ab n="15"> (15) Ivan svjedoči za njega. Viče: "To je onaj o kojem rekoh: koji
                za mnom dolazi, preda mnom je jer bijaše prije mene!" </ab>
               <ab n="16"> (16) Doista, od punine njegove svi mi primismo, i to milost na
                milost. </ab>
               <ab n="17"> (17) Uistinu, Zakon bijaše dan po Mojsiju, a milost i istina nasta
                po Isusu Kristu. </ab>
               <ab n="18"> (18) Boga nitko nikada ne vidje: Jedinorođenac - Bog - koji je u
                krilu Očevu, on ga obznani. </ab>
               <ab n="19"> (19) A evo svjedočanstva Ivanova. Kad su Židovi iz Jeruzalema
                poslali k njemu svećenike i levite da ga upitaju: "Tko si ti?", </ab>
               <ab n="20"> (20) on prizna; ne zanijeka, nego prizna: "Ja nisam Krist." </ab>
               <ab n="21"> (21) Upitaše ga nato: "Što dakle? Jesi li Ilija?" Odgovori: "Nisam."
                "Jesi li Prorok?" Odgovori: "Ne." </ab>
               <ab n="22"> (22) Tada mu rekoše: "Pa tko si da dadnemo odgovor onima koji su nas
                poslali? Što kažeš sam o sebi?" </ab>
               <ab n="23"> (23) On odgovori: "Ja sam glas koji viče u pustinji: Poravnite put
                Gospodnji! - kako reče prorok Izaija." </ab>
               <ab n="24"> (24) A neki izaslanici bijahu farizeji. </ab>
               <ab n="25"> (25) Oni prihvatiše riječ i upitaše ga: "Zašto onda krstiš kad nisi
                Krist, ni Ilija, ni Prorok?" </ab>
               <ab n="26"> (26) Ivan im odgovori: "Ja krstim vodom. Među vama stoji koga vi ne
                poznate - </ab>
               <ab n="27"> (27) onaj koji za mnom dolazi, komu ja nisam dostojan odriješiti
                remenje na obući." </ab>
               <ab n="28"> (28) To se dogodilo u Betaniji s onu stranu Jordana, gdje je Ivan
                krstio. </ab>
               <ab n="29"> (29) Sutradan Ivan ugleda Isusa gdje dolazi k njemu pa reče: "Evo
                Jaganjca Božjega koji odnosi grijeh svijeta!" </ab>
               <ab n="30"> (30) To je onaj o kojem rekoh: Za mnom dolazi čovjek koji je preda
                mnom jer bijaše prije mene!" </ab>
               <ab n="31"> (31) "Ja ga nisam poznavao, ali baš zato dođoh i krstim vodom da se
                on očituje Izraelu." </ab>
               <ab n="32"> (32) I posvjedoči Ivan: "Promatrao sam Duha gdje s neba silazi kao
                golub i ostaje na njemu. </ab>
               <ab n="33"> (33) Njega ja nisam poznavao, ali onaj koji me posla vodom krstiti
                reče mi: 'Na koga vidiš da Duh silazi i ostaje na njemu, to je onaj koji krsti Duhom
                Svetim.' </ab>
               <ab n="34"> (34) I ja sam to vidio i svjedočim: on je Sin Božji." </ab>
               <ab n="35"> (35) Sutradan opet stajaše Ivan s dvojicom svojih učenika. </ab>
               <ab n="36"> (36) Ugleda Isusa koji je onuda prolazio i reče: "Evo Jaganjca
                Božjega!" </ab>
               <ab n="37"> (37) Te njegove riječi čula ona dva njegova učenika pa pođoše za
                Isusom. </ab>
               <ab n="38"> (38) Isus se obazre i vidjevši da idu za njim, upita ih: "Što
                tražite?" Oni mu rekoše: "Rabbi" - što znači: "Učitelju - gdje stanuješ?" </ab>
               <ab n="39"> (39) Reče im: "Dođite i vidjet ćete." Pođoše dakle i vidješe gdje
                stanuje i ostadoše kod njega onaj dan. Bila je otprilike deseta ura. </ab>
               <ab n="40"> (40) Jedan od one dvojice, koji su čuvši Ivana pošli za Isusom,
                bijaše Andrija, brat Šimuna Petra. </ab>
               <ab n="41"> (41) On najprije nađe svoga brata Šimuna te će mu: "Našli smo
                Mesiju!" - što znači "Krist - Pomazanik". </ab>
               <ab n="42"> (42) Dovede ga Isusu, a Isus ga pogleda i reče: "Ti si Šimun, sin
                Ivanov! Zvat ćeš se Kefa!" - što znači "Petar - Stijena". </ab>
               <ab n="43"> (43) Sutradan naumi Isus poći u Galileju. Nađe Filipa i reče mu:
                "Pođi za mnom!" </ab>
               <ab n="44"> (44) Filip je bio iz Betsaide, iz grada Andrijina i Petrova. </ab>
               <ab n="45"> (45) Filip nađe Natanaela i javi mu: "Našli smo onoga o kome je
                pisao Mojsije u Zakonu i Proroci: Isusa, sina Josipova, iz Nazareta." </ab>
               <ab n="46"> (46) Reče mu Natanael: "Iz Nazareta da može biti što dobro?" Kaže mu
                Filip: "Dođi i vidi." </ab>
               <ab n="47"> (47) Kad Isus ugleda gdje Natanael dolazi k njemu, reče za njega:
                "Evo istinitog Izraelca u kojem nema prijevare!" </ab>
               <ab n="48"> (48) Kaže mu Natanael: "Odakle me poznaješ?" Odgovori mu Isus:
                "Vidjeh te prije negoli te Filip pozva, dok si bio pod smokvom." </ab>
               <ab n="49"> (49) Nato će mu Natanael: "Učitelju, ti si Sin Božji! Ti kralj si
                Izraelov!" </ab>
               <ab n="50"> (50) Odgovori mu Isus: "Stoga što ti rekoh: 'Vidjeh te pod smokvom',
                vjeruješ. I više ćeš od toga vidjeti!" </ab>
               <ab n="51"> (51) I nadoda: "Zaista, zaista, kažem vam: gledat ćete otvoreno nebo
                i anđele Božje gdje uzlaze i silaze nad Sina Čovječjega." </ab>
            </div>
            <div n="2" type="chapter">
               <ab n="1"> (2) Trećeg dana bijaše svadba u Kani Galilejskoj. Bila ondje Isusova
                majka. </ab>
               <ab n="2"> (2) Na svadbu bijaše pozvan i Isus i njegovi učenici. </ab>
               <ab n="3"> (3) Kad ponesta vina, Isusu će njegova majka: "Vina nemaju." </ab>
               <ab n="4"> (4) Kaže joj Isus: "Ženo, što ja imam s tobom? Još nije došao moj
                čas!" </ab>
               <ab n="5"> (5) Nato će njegova mati poslužiteljima: "Što god vam rekne,
                učinite!" </ab>
               <ab n="6"> (6) A bijaše ondje Židovima za čišćenje šest kamenih posuda od po
                dvije do tri mjere. </ab>
               <ab n="7"> (7) Kaže Isus poslužiteljima: "Napunite posude vodom!" I napune ih do
                vrha. </ab>
               <ab n="8"> (8) Tada im reče: "Zagrabite sada i nosite ravnatelju stola." Oni
                odnesu. </ab>
               <ab n="9"> (9) Kad okusi vodu što posta vinom, a nije znao odakle je - znale su
                sluge koje zagrabiše vodu - ravnatelj stola pozove zaručnika </ab>
               <ab n="10"> (10) i kaže mu: "Svaki čovjek stavlja na stol najprije dobro vino, a
                kad se ponapiju, gore. Ti si čuvao dobro vino sve do sada." </ab>
               <ab n="11"> (11) Tako, u Kani Galilejskoj, učini Isus prvo znamenje i objavi
                svoju slavu te povjerovaše u njega njegovi učenici. </ab>
               <ab n="12"> (12) Nakon toga siđe sa svojom majkom, s braćom i sa svojim
                učenicima u Kafarnaum. Ondje ostadoše nekoliko dana. </ab>
               <ab n="13"> (13) Blizu bijaše židovska Pasha. Stoga Isus uziđe u Jeruzalem. </ab>
               <ab n="14"> (14) U Hramu nađe prodavače volova, ovaca i golubova i mjenjače gdje
                sjede. </ab>
               <ab n="15"> (15) I načini bič od užeta te ih sve istjera iz Hrama zajedno s
                ovcama i volovima. Mjenjačima rasu novac i stolove isprevrta, </ab>
               <ab n="16"> (16) a prodavačima golubova reče: "Nosite to odavde i ne činite od
                kuće Oca mojega kuću trgovačku." </ab>
               <ab n="17"> (17) Prisjetiše se njegovi učenici da je pisano: Izjeda me revnost
                za Dom tvoj. </ab>
               <ab n="18"> (18) Nato se umiješaju Židovi i upitaju ga: "Koje nam znamenje možeš
                pokazati da to smiješ činiti?" </ab>
               <ab n="19"> (19) Odgovori im Isus: "Razvalite ovaj hram i ja ću ga u tri dana
                podići." </ab>
               <ab n="20"> (20) Rekoše mu nato Židovi: "Četrdeset i šest godina gradio se ovaj
                Hram, a ti da ćeš ga u tri dana podići?" </ab>
               <ab n="21"> (21) No on je govorio o hramu svoga tijela. </ab>
               <ab n="22"> (22) Pošto uskrsnu od mrtvih, prisjetiše se njegovi učenici da je to
                htio reći te povjerovaše Pismu i besjedi koju Isus reče. </ab>
               <ab n="23"> (23) Dok je boravio u Jeruzalemu o blagdanu Pashe, mnogi povjerovaše
                u njegovo ime promatrajući znamenja koja je činio. </ab>
               <ab n="24"> (24) No sam se Isus njima nije povjeravao jer ih je sve dobro
                poznavao </ab>
               <ab n="25"> (25) i nije trebalo da mu tko daje svjedočanstvo o čovjeku: ta sam
                je dobro znao što je u čovjeku. </ab>
            </div>
            <div n="3" type="chapter">
               <ab n="1"> (3) Bijaše među farizejima čovjek imenom Nikodem, ugledan Židov. </ab>
               <ab n="2"> (2) On dođe Isusu obnoć i reče mu: "Rabbi, znamo da si od Boga došao
                kao učitelj jer nitko ne može činiti znamenja kakva ti činiš ako Bog nije s njime." </ab>
               <ab n="3"> (3) Odgovori mu Isus: "Zaista, zaista, kažem ti: tko se ne rodi
                nanovo, odozgor, ne može vidjeti kraljevstva Božjega!" </ab>
               <ab n="4"> (4) Kaže mu Nikodem: "Kako se čovjek može roditi kad je star? Zar
                može po drugi put ući u utrobu majke svoje i roditi se?" </ab>
               <ab n="5"> (5) Odgovori Isus: "Zaista, zaista, kažem ti: ako se tko ne rodi iz
                vode i Duha, ne može ući u kraljevstvo Božje. </ab>
               <ab n="6"> (6) Što je od tijela rođeno, tijelo je; i što je od Duha rođeno, duh
                je. </ab>
               <ab n="7"> (7) Ne čudi se što ti rekoh: 'Treba da se rodite nanovo, odozgor.' </ab>
               <ab n="8"> (8) Vjetar puše gdje hoće; čuješ mu šum, a ne znaš odakle dolazi i
                kamo ide. Tako je sa svakim koji je rođen od Duha." </ab>
               <ab n="9"> (9) Upita ga Nikodem: "Kako se to može zbiti?" </ab>
               <ab n="10"> (10) Odgovori mu Isus: "Ti si učitelj u Izraelu pa to da ne
                razumiješ? </ab>
               <ab n="11"> (11) Zaista, zaista, kažem ti: govorimo što znamo, svjedočimo za ono
                što vidjesmo, ali svjedočanstva našega ne primate. </ab>
               <ab n="12"> (12) Ako vam rekoh zemaljsko pa ne vjerujete, kako ćete vjerovati
                kad vam budem govorio nebesko? </ab>
               <ab n="13"> (13) Nitko nije uzašao na nebo doli onaj koji siđe s neba, Sin
                Čovječji. </ab>
               <ab n="14"> (14) I kao što je Mojsije podigao zmiju u pustinji tako ima biti
                podignut Sin Čovječji </ab>
               <ab n="15"> (15) da svaki koji vjeruje u njemu ima život vječni. </ab>
               <ab n="16"> (16) Uistinu, Bog je tako ljubio svijet te je dao svoga Sina
                Jedinorođenca da nijedan koji u njega vjeruje ne propadne, nego da ima život vječni. </ab>
               <ab n="17"> (17) Ta Bog nije poslao Sina na svijet da sudi svijetu, nego da se
                svijet spasi po njemu. </ab>
               <ab n="18"> (18) Tko vjeruje u njega, ne osuđuje se; a tko ne vjeruje, već je
                osuđen što nije vjerovao u ime jedinorođenoga Sina Božjega. </ab>
               <ab n="19"> (19) A ovo je taj sud: Svjetlost je došla na svijet, ali ljudi su
                više ljubili tamu nego svjetlost jer djela im bijahu zla. </ab>
               <ab n="20"> (20) Uistinu, tko god čini zlo, mrzi svjetlost i ne dolazi k
                svjetlosti da se ne razotkriju djela njegova; </ab>
               <ab n="21"> (21) a tko čini istinu, dolazi k svjetlosti nek bude bjelodano da su
                djela njegova u Bogu učinjena." </ab>
               <ab n="22"> (22) Poslije toga ode Isus sa svojim učenicima u Judejsku zemlju. Tu
                je boravio s njima i krstio. </ab>
               <ab n="23"> (23) A krstio je i Ivan, u Enonu blizu Salima, jer ondje bijaše
                mnogo vode. Ljudi su dolazili i krstili se. </ab>
               <ab n="24"> (24) Jer Ivan još nije bio bačen u tamnicu. </ab>
               <ab n="25"> (25) Između Ivanovih učenika i nekog Židova nastade tako prepirka o
                čišćenju. </ab>
               <ab n="26"> (26) Dođoše Ivanu i rekoše mu: "Učitelju, onaj koji s tobom bijaše s
                onu stranu Jordana i za kojega si ti svjedočio - on eno krsti i svi hrle k njemu." </ab>
               <ab n="27"> (27) Ivan odgovori: "Nitko ne može sebi uzeti ništa ako mu nije dano
                s neba. </ab>
               <ab n="28"> (28) Vi ste mi sami svjedoci da sam rekao: 'Nisam ja Krist, nego
                poslan sam pred njim.' </ab>
               <ab n="29"> (29) Tko ima zaručnicu, zaručnik je. A prijatelj zaručnikov, koji
                stoji uza nj i sluša ga, klikće od radosti na glas zaručnikov. Ta se moja radost
                upravo ispunila. </ab>
               <ab n="30"> (30) On treba da raste, a ja da se umanjujem. </ab>
               <ab n="31"> (31) Tko odozgor dolazi, on je iznad sviju; tko je sa zemlje,
                zemaljski je i zemaljski govori. Tko dolazi s neba, on je iznad sviju: </ab>
               <ab n="32"> (32) što je vidio i čuo - za to svjedoči, a svjedočanstva njegova
                nitko ne prima. </ab>
               <ab n="33"> (33) Tko primi njegovo svjedočanstvo, potvrđuje da je Bog istinit. </ab>
               <ab n="34"> (34) Uistinu, onaj koga Bog posla Božje riječi govori jer Bog Duha
                ne daje na mjeru. </ab>
               <ab n="35"> (35) Otac ljubi Sina i sve je predao u ruku njegovu. </ab>
               <ab n="36"> (36) Tko vjeruje u Sina, ima vječni život; a tko neće da vjeruje u
                Sina, neće vidjeti života; gnjev Božji ostaje na njemu." </ab>
            </div>
            <div n="4" type="chapter">
               <ab n="1"> (4) Kad Gospodin dozna da su farizeji dočuli kako on, Isus, okuplja i
                krsti više učenika nego Ivan - </ab>
               <ab n="2"> (2) iako zapravo nije krstio sam Isus, nego njegovi učenici - </ab>
               <ab n="3"> (3) ode iz Judeje i ponovno se vrati u Galileju. </ab>
               <ab n="4"> (4) Morao je proći kroza Samariju. </ab>
               <ab n="5"> (5) Dođe dakle u samarijski grad koji se zove Sihar, blizu imanja što
                ga Jakov dade svojemu sinu Josipu. </ab>
               <ab n="6"> (6) Ondje bijaše zdenac Jakovljev. Isus je umoran od puta sjedio na
                zdencu. Bila je otprilike šesta ura. </ab>
               <ab n="7"> (7) Dođe neka žena Samarijanka zahvatiti vode. Kaže joj Isus: "Daj mi
                piti!" </ab>
               <ab n="8"> (8) Njegovi učenici bijahu otišli u grad kupiti hrane. </ab>
               <ab n="9"> (9) Kaže mu na to Samarijanka: "Kako ti, Židov, išteš piti od mene,
                Samarijanke?" Jer Židovi se ne druže sa Samarijancima. </ab>
               <ab n="10"> (10) Isus joj odgovori: "Kad bi znala dar Božji i tko je onaj koji
                ti veli: 'Daj mi piti', ti bi u njega zaiskala i on bi ti dao vode žive." </ab>
               <ab n="11"> (11) Odvrati mu žena: "Gospodine, ta nemaš ni čime bi zahvatio, a
                zdenac je dubok. Otkuda ti dakle voda živa? </ab>
               <ab n="12"> (12) Zar si ti možda veći od oca našeg Jakova koji nam dade ovaj
                zdenac i sam je iz njega pio, a i sinovi njegovi i stada njegova?" </ab>
               <ab n="13"> (13) Odgovori joj Isus: "Tko god pije ove vode, opet će ožednjeti. </ab>
               <ab n="14"> (14) A tko bude pio vode koju ću mu ja dati, ne, neće ožednjeti
                nikada: voda koju ću mu ja dati postat će u njemu izvorom vode koja struji u život
                vječni." </ab>
               <ab n="15"> (15) Kaže mu žena: "Gospodine, daj mi te vode da ne žeđam i da ne
                moram dolaziti ovamo zahvaćati." </ab>
               <ab n="16"> (16) Nato joj on reče: "Idi i zovi svoga muža pa se vrati ovamo." </ab>
               <ab n="17"> (17) Odgovori mu žena: "Nemam muža." Kaže joj Isus: "Dobro si rekla:
                'Nemam muža!' </ab>
               <ab n="18"> (18) Pet si doista muževa imala, a ni ovaj koga sada imaš nije ti
                muž. To si po istini rekla." </ab>
               <ab n="19"> (19) Kaže mu žena: "Gospodine, vidim da si prorok. </ab>
               <ab n="20"> (20) Naši su se očevi klanjali na ovome brdu, a vi kažete da je u
                Jeruzalemu mjesto gdje se treba klanjati." </ab>
               <ab n="21"> (21) A Isus joj reče: "Vjeruj mi, ženo, dolazi čas kad se nećete
                klanjati Ocu ni na ovoj gori ni u Jeruzalemu. </ab>
               <ab n="22"> (22) Vi se klanjate onome što ne poznate, a mi se klanjamo onome što
                poznamo jer spasenje dolazi od Židova. </ab>
               <ab n="23"> (23) Ali dolazi čas - sada je! - kad će se istinski klanjatelji
                klanjati Ocu u duhu i istini jer takve upravo klanjatelje traži Otac. </ab>
               <ab n="24"> (24) Bog je duh i koji se njemu klanjaju, u duhu i istini treba da
                se klanjaju." </ab>
               <ab n="25"> (25) Kaže mu žena: "Znam da ima doći Mesija zvani Krist - Pomazanik.
                Kad on dođe, objavit će nam sve." </ab>
               <ab n="26"> (26) Kaže joj Isus: "Ja sam, ja koji s tobom govorim!" </ab>
               <ab n="27"> (27) Uto dođu njegovi učenici pa se začude što razgovara sa ženom.
                Nitko ga ipak ne zapita: "Što tražiš?" ili: "Što razgovaraš s njom?" </ab>
               <ab n="28"> (28) Žena ostavi svoj krčag pa ode u grad i reče ljudima: </ab>
               <ab n="29"> (29) "Dođite da vidite čovjeka koji mi je kazao sve što sam
                počinila. Da to nije Krist?" </ab>
               <ab n="30"> (30) Oni iziđu iz grada te se upute k njemu. </ab>
               <ab n="31"> (31) Učenici ga dotle nudili: "Učitelju, jedi!" </ab>
               <ab n="32"> (32) A on im reče: "Hraniti mi se valja jelom koje vi ne poznajete." </ab>
               <ab n="33"> (33) Učenici se nato zapitkivahu: "Da mu nije tko donio jesti?" </ab>
               <ab n="34"> (34) Kaže im Isus: "Jelo je moje vršiti volju onoga koji me posla i
                dovršiti djelo njegovo. </ab>
               <ab n="35"> (35) Ne govorite li vi: 'Još četiri mjeseca i evo žetve?' Gle, kažem
                vam, podignite oči svoje i pogledajte polja: već se bjelasaju za žetvu. </ab>
               <ab n="36"> (36) Žetelac već prima plaću, sabire plod za vječni život da se
                sijač i žetelac zajedno raduju. </ab>
               <ab n="37"> (37) Tu se obistinjuje izreka: 'Jedan sije, drugi žanje.' </ab>
               <ab n="38"> (38) Ja vas poslah žeti ono oko čega se niste trudili; drugi su se
                trudili, a vi ste ušli u trud njihov." </ab>
               <ab n="39"> (39) Mnogi Samarijanci iz onoga grada povjerovaše u njega zbog
                riječi žene koja je svjedočila: "Kazao mi je sve što sam počinila." </ab>
               <ab n="40"> (40) Kad su dakle Samarijanci došli k njemu, moljahu ga da ostane u
                njih. I ostade ondje dva dana. </ab>
               <ab n="41"> (41) Tada ih je još mnogo više povjerovalo zbog njegove riječi </ab>
               <ab n="42"> (42) pa govorahu ženi: "Sada više ne vjerujemo zbog tvoga kazivanja;
                ta sami smo čuli i znamo: ovo je uistinu Spasitelj svijeta." </ab>
               <ab n="43"> (43) Nakon dva dana ode odande u Galileju. </ab>
               <ab n="44"> (44) Sam je Isus doduše izjavio da prorok nema časti u svom
                zavičaju. </ab>
               <ab n="45"> (45) Kad je dakle stigao u Galileju, Galilejci ga lijepo primiše jer
                bijahu vidjeli što je sve učinio u Jeruzalemu za blagdana. Jer su i oni bili uzišli
                na blagdan. </ab>
               <ab n="46"> (46) Dođe dakle ponovno u Kanu Galilejsku, gdje bijaše pretvorio
                vodu u vino. Ondje bijaše neki kraljevski službenik koji je imao bolesna sina u
                Kafarnaumu. </ab>
               <ab n="47"> (47) Kad je čuo da je Isus došao iz Judeje u Galileju, ode k njemu
                pa ga moljaše da siđe i ozdravi mu sina jer već samo što nije umro. </ab>
               <ab n="48"> (48) Nato mu Isus reče: "Ako ne vidite znamenja i čudesa, ne
                vjerujete!" </ab>
               <ab n="49"> (49) Kaže mu kraljevski službenik: "Gospodine, siđi dok mi ne umre
                dijete." </ab>
               <ab n="50"> (50) Kaže mu Isus: "Idi, sin tvoj živi!" Povjerova čovjek riječi
                koju mu reče Isus i ode. </ab>
               <ab n="51"> (51) Dok je on još silazio, pohite mu u susret sluge s viješću da mu
                sin živi. </ab>
               <ab n="52"> (52) Upita ih dakle za uru kad mu je krenulo nabolje. Rekoše mu:
                "Jučer oko sedme ure pustila ga ognjica." </ab>
               <ab n="53"> (53) Tada razabra otac da je to bilo upravo onog časa kad mu Isus
                reče: "Sin tvoj živi." I povjerova on i sav dom njegov. </ab>
               <ab n="54"> (54) Bijaše to drugo znamenje što ga učini Isus po povratku iz
                Judeje u Galileju. </ab>
            </div>
            <div n="5" type="chapter">
               <ab n="1"> (5) Nakon toga bijaše židovski blagdan pa Isus uziđe u Jeruzalem. </ab>
               <ab n="2"> (2) U Jeruzalemu se kod Ovčjih vrata nalazi kupalište koje se
                hebrejski zove Bethzatha, a ima pet trijemova. </ab>
               <ab n="3"> (3) U njima je ležalo mnoštvo bolesnika - slijepih, hromih,
                uzetih:čekali su da izbije voda.. </ab>
               <ab n="4"> (4) Anđeo bi Gospodnji, naime, silazio od vremena do vremena u
                ribnjak i pokrenuo vodu: tko bi prvi ušao pošto je voda izbila, ozdravio bi makar
                bolovao od bilo kakve bolesti. </ab>
               <ab n="5"> (5) Bijaše ondje neki čovjek koji je trpio od svoje bolesti trideset
                i osam godina. </ab>
               <ab n="6"> (6) Kad ga Isus opazi gdje leži i kada dozna da je već dugo u tome
                stanju, kaže mu: "Želiš li ozdraviti?" </ab>
               <ab n="7"> (7) Odgovori mu bolesnik: "Gospodine, nikoga nemam tko bi me uronio u
                kupalište kad se voda uzbiba. Dok ja stignem, drugi već prije mene siđe." </ab>
               <ab n="8"> (8) Kaže mu Isus: "Ustani, uzmi svoju postelju i hodi!" </ab>
               <ab n="9"> (9) Čovjek odmah ozdravi, uzme svoju postelju i prohoda. Toga dana
                bijaše subota. </ab>
               <ab n="10"> (10) Židovi su stoga govorili ozdravljenomu: "Subota je! Ne smiješ
                nositi postelju svoju!" </ab>
               <ab n="11"> (11) On im odvrati: "Onaj koji me ozdravi reče mi: 'Uzmi svoju
                postelju i hodi!'" </ab>
               <ab n="12"> (12) Upitaše ga dakle: "Tko je taj čovjek koji ti je rekao: 'Uzmi i
                hodi?'" </ab>
               <ab n="13"> (13) No ozdravljenik nije znao tko je taj jer je Isus nestao u
                mnoštvu što se ondje nalazilo. </ab>
               <ab n="14"> (14) Nakon toga nađe ga Isus u Hramu i reče mu: "Eto, ozdravio si!
                Više ne griješi da te što gore ne snađe!" </ab>
               <ab n="15"> (15) Čovjek ode i javi Židovima da je Isus onaj koji ga je ozdravio. </ab>
               <ab n="16"> (16) Zbog toga su Židovi počeli Isusa napadati što to radi subotom. </ab>
               <ab n="17"> (17) Isus im odgovori: "Otac moj sve do sada radi pa i ja radim." </ab>
               <ab n="18"> (18) Zbog toga su Židovi još više gledali da ga ubiju jer je ne samo
                kršio subotu nego i Boga nazivao Ocem svojim izjednačujući sebe s Bogom. </ab>
               <ab n="19"> (19) Isus nato odvrati: "Zaista, zaista, kažem vam: Sin ne može sam
                od sebe činiti ništa, doli što vidi da čini Otac; što on čini, to jednako i Sin
                čini. </ab>
               <ab n="20"> (20) Jer Otac Ljubi Sina i pokazuje mu sve što sam čini. Pokazat će
                mu i veća djela od ovih te ćete se čudom čuditi. </ab>
               <ab n="21"> (21) Uistinu, kao što Otac uskrisuje mrtve i oživljava tako i Sin
                oživljava koje hoće. </ab>
               <ab n="22"> (22) Otac doista ne sudi nikomu: sav je sud predao Sinu </ab>
               <ab n="23"> (23) da svi časte Sina kao što časte Oca. Tko ne časti Sina, ne
                časti ni Oca koji ga posla." </ab>
               <ab n="24"> (24) "Zaista, zaista, kažem vam: tko sluša moju riječ i vjeruje
                onomu koji me posla, ima život vječni i ne dolazi na sud, nego je prešao iz smrti u
                život. </ab>
               <ab n="25"> (25) Zaista, zaista, kažem vam: dolazi čas - sada je! - kad će mrtvi
                čuti glas Sina Božjega i koji čuju, živjet će. </ab>
               <ab n="26"> (26) Doista, kao što Otac ima život u sebi tako je i Sinu dao da ima
                život u sebi; </ab>
               <ab n="27"> (27) i ovlasti ga da sudi jer je Sin Čovječji. </ab>
               <ab n="28"> (28) Ne čudite se tome jer dolazi čas kad će svi koji su u
                grobovima, čuti njegov glas. </ab>
               <ab n="29"> (29) I izići će: koji su dobro činili - na uskrsnuće života, a koji
                su radili zlo - na uskrsnuće osude. </ab>
               <ab n="30"> (30) Ja sam od sebe ne mogu učiniti ništa: kako čujem, sudim, i sud
                je moj pravedan jer ne tražim svoje volje, nego volju onoga koji me posla." </ab>
               <ab n="31"> (31) "Ako ja svjedočim sam za sebe, svjedočanstvo moje nije
                istinito. </ab>
               <ab n="32"> (32) Drugi svjedoči za mene i znam: istinito je svjedočanstvo kojim
                on svjedoči za mene. </ab>
               <ab n="33"> (33) Vi ste poslali k Ivanu i on je posvjedočio za istinu. </ab>
               <ab n="34"> (34) Ja ne primam svjedočanstva od čovjeka, već govorim to da se vi
                spasite. </ab>
               <ab n="35"> (35) On bijaše svjetiljka što gori i svijetli, a vi se htjedoste
                samo za čas naslađivati njegovom svjetlosti. </ab>
               <ab n="36"> (36) Ali ja imam svjedočanstvo veće od Ivanova: djela koja mi je dao
                izvršiti Otac, upravo ta djela koja činim, svjedoče za mene - da me poslao Otac. </ab>
               <ab n="37"> (37) Pa i Otac koji me posla sam je svjedočio za mene. Niti ste
                glasa njegova ikada čuli niti ste lica njegova ikada vidjeli, </ab>
               <ab n="38"> (38) a ni riječ njegova ne prebiva u vama jer ne vjerujete onomu
                kojega on posla. </ab>
               <ab n="39"> (39) Vi istražujete Pisma jer mislite po njima imati život vječni. I
                ona svjedoče za mene, </ab>
               <ab n="40"> (40) a vi ipak nećete da dođete k meni da život imate. </ab>
               <ab n="41"> (41) Slave od ljudi ne tražim, </ab>
               <ab n="42"> (42) ali vas dobro upoznah: ljubavi Božje nemate u sebi. </ab>
               <ab n="43"> (43) Ja sam došao u ime Oca svoga i vi me ne primate. Dođe li tko
                drugi u svoje ime, njega ćete primiti. </ab>
               <ab n="44"> (44) Ta kako biste vi vjerovali kad tražite slavu jedni od drugih, a
                slave od Boga jedinoga ne tražite! </ab>
               <ab n="45"> (45) Ne mislite da ću vas ja tužiti Ocu. Vaš je tužitelj Mojsije u
                koga se uzdate. </ab>
               <ab n="46"> (46) Uistinu, kad biste vjerovali Mojsiju, i meni biste vjerovali:
                ta o meni je on pisao. </ab>
               <ab n="47"> (47) Ali ako njegovim pismima ne vjerujete, kako da mojim riječima
                vjerujete?" </ab>
            </div>
            <div n="6" type="chapter">
               <ab n="1"> (6) Nakon toga ode Isus na drugu stranu Galilejskog, Tiberijadskog
                mora. </ab>
               <ab n="2"> (2) Slijedilo ga silno mnoštvo jer su gledali znamenja što ih je
                činio na bolesnicima. </ab>
               <ab n="3"> (3) A Isus uziđe na goru i ondje sjeđaše sa svojim učenicima. </ab>
               <ab n="4"> (4) Bijaše blizu Pasha, židovski blagdan. </ab>
               <ab n="5"> (5) Isus podigne oči i ugleda kako silan svijet dolazi k njemu pa
                upita Filipa: "Gdje da kupimo kruha da ovi blaguju?" </ab>
               <ab n="6"> (6) To reče kušajući ga; jer znao je što će učiniti. </ab>
               <ab n="7"> (7) Odgovori mu Filip: "Za dvjesta denara kruha ne bi bilo dosta da
                svaki nešto malo dobije." </ab>
               <ab n="8"> (8) Kaže mu jedan od njegovih učenika, Andrija, brat Šimuna Petra: </ab>
               <ab n="9"> (9) "Ovdje je dječak koji ima pet ječmenih kruhova i dvije ribice!
                Ali što je to za tolike?" </ab>
               <ab n="10"> (10) Reče Isus: "Neka ljudi posjedaju!" A bilo je mnogo trave na
                tome mjestu. Posjedaše dakle muškarci, njih oko pet tisuća. </ab>
               <ab n="11"> (11) Isus uze kruhove, izreče zahvalnicu pa razdijeli onima koji su
                posjedali. A tako i od ribica - koliko su god htjeli. </ab>
               <ab n="12"> (12) A kad se nasitiše, reče svojim učenicima: "Skupite preostale
                ulomke da ništa ne propadne!" </ab>
               <ab n="13"> (13) Skupili su dakle i napunili dvanaest košara ulomaka što od pet
                ječmenih kruhova pretekoše onima koji su blagovali. </ab>
               <ab n="14"> (14) Kad su ljudi vidjeli znamenje što ga Isus učini, rekoše: "Ovo
                je uistinu Prorok koji ima doći na svijet!" </ab>
               <ab n="15"> (15) Kad Isus spozna da kane doći, pograbiti ga i zakraljiti, povuče
                se ponovno u goru, posve sam. </ab>
               <ab n="16"> (16) Kad nasta večer, siđoše njegovi učenici k moru, </ab>
               <ab n="17"> (17) uđoše u lađicu i krenuše na onu stranu mora, u Kafarnaum. Već
                se i smrklo, a Isusa još nikako k njima. </ab>
               <ab n="18"> (18) More se uzburkalo od silnog vjetra što je zapuhao. </ab>
               <ab n="19"> (19) Pošto su dakle isplovili oko dvadeset i pet do trideset
                stadija, ugledaju Isusa gdje ide po moru i približava se lađici. Prestraše se, </ab>
               <ab n="20"> (20) a on će njima: "Ja sam! Ne bojte se!" </ab>
               <ab n="21"> (21) Htjedoše ga uzeti u lađicu, kadli se lađica odmah nađe na obali
                kamo su se zaputili. </ab>
               <ab n="22"> (22) Sutradan mnoštvo, koje osta s onu stranu mora, zapazi da ondje
                bijaše samo jedna lađica i da Isus nije bio ušao zajedno sa svojim učenicima u
                lađicu, nego da oni odoše sami. </ab>
               <ab n="23"> (23) Iz Tiberijade pak stigoše druge lađice blizu onog mjesta gdje
                jedoše kruh pošto je Gospodin izrekao zahvalnicu. </ab>
               <ab n="24"> (24) Kada dakle mnoštvo vidje da ondje nema Isusa ni njegovih
                učenika, uđu u lađice i odu u Kafarnaum tražeći Isusa. </ab>
               <ab n="25"> (25) Kad ga nađoše s onu stranu mora, rekoše mu: "Učitelju, kad si
                ovamo došao?" </ab>
               <ab n="26"> (26) Isus im odgovori: "Zaista, zaista, kažem vam: tražite me, ali
                ne stoga što vidjeste znamenja, nego stoga što ste jeli od onih kruhova i nasitili
                se. </ab>
               <ab n="27"> (27) Radite, ali ne za hranu propadljivu, nego za hranu koja ostaje
                za život vječni: nju će vam dati Sin Čovječji jer njega Otac - Bog - opečati." </ab>
               <ab n="28"> (28) Rekoše mu dakle: "Što nam je činiti da bismo radili djela
                Božja?" </ab>
               <ab n="29"> (29) Odgovori im Isus: "Djelo je Božje da vjerujete u onoga kojega
                je on poslao." </ab>
               <ab n="30"> (30) Rekoše mu onda: "Kakvo ti znamenje činiš da vidimo pa da ti
                vjerujemo? Koje je tvoje djelo? </ab>
               <ab n="31"> (31) Očevi naši blagovaše manu u pustinji, kao što je pisano:
                Nahrani ih kruhom nebeskim." </ab>
               <ab n="32"> (32) Reče im Isus: "Zaista, zaista, kažem vam: nije vam Mojsije dao
                kruh s neba, nego Otac moj daje vam kruh s neba, kruh istinski; </ab>
               <ab n="33"> (33) jer kruh je Božji Onaj koji silazi s neba i daje život
                svijetu." </ab>
               <ab n="34"> (34) Rekoše mu nato: "Gospodine, daj nam uvijek toga kruha." </ab>
               <ab n="35"> (35) Reče im Isus: "Ja sam kruh života. Tko dolazi k meni, neće
                ogladnjeti; tko vjeruje u mene, neće ožednjeti nikada. </ab>
               <ab n="36"> (36) No rekoh vam: vidjeli ste me, a opet ne vjerujete. </ab>
               <ab n="37"> (37) Svi koje mi daje Otac doći će k meni, i onoga tko dođe k meni
                neću izbaciti; </ab>
               <ab n="38"> (38) jer siđoh s neba ne da vršim svoju volju, nego volju onoga koji
                me posla. </ab>
               <ab n="39"> (39) A ovo je volja onoga koji me posla: da nikoga od onih koje mi
                je dao ne izgubim, nego da ih uskrisim u posljednji dan. </ab>
               <ab n="40"> (40) Da, to je volja Oca mojega da tko god vidi Sina i vjeruje u
                njega, ima život vječni i ja da ga uskrisim u posljednji dan." </ab>
               <ab n="41"> (41) Židovi nato mrmljahu protiv njega što je rekao: "Ja sam kruh
                koji je sišao s neba." </ab>
               <ab n="42"> (42) Govorahu: "Nije li to Isus, sin Josipov? Ne poznajemo li mu oca
                i majku? Kako sada govori: 'Sišao sam s neba?'" </ab>
               <ab n="43"> (43) Isus im odvrati: "Ne mrmljajte među sobom! </ab>
               <ab n="44"> (44) Nitko ne može doći k meni ako ga ne povuče Otac koji me posla;
                i ja ću ga uskrisiti u posljednji dan. </ab>
               <ab n="45"> (45) Pisano je u Prorocima: Svi će biti učenici Božji. Tko god čuje
                od Oca i pouči se, dolazi k meni. </ab>
               <ab n="46"> (46) Ne da bi tko vidio Oca, doli onaj koji je kod Boga; on je vidio
                Oca. </ab>
               <ab n="47"> (47) Zaista, zaista, kažem vam: tko vjeruje, ima život vječni. </ab>
               <ab n="48"> (48) Ja sam kruh života. </ab>
               <ab n="49"> (49) Očevi vaši jedoše u pustinji manu i pomriješe. </ab>
               <ab n="50"> (50) Ovo je kruh koji silazi s neba: da tko od njega jede, ne umre. </ab>
               <ab n="51"> (51) Ja sam kruh živi koji je s neba sišao. Tko bude jeo od ovoga
                kruha, živjet će uvijeke. Kruh koji ću ja dati tijelo je moje - za život svijeta." </ab>
               <ab n="52"> (52) Židovi se nato među sobom prepirahu: "Kako nam ovaj može dati
                tijelo svoje za jelo?" </ab>
               <ab n="53"> (53) Reče im stoga Isus: "Zaista, zaista, kažem vam: ako ne jedete
                tijela Sina Čovječjega i ne pijete krvi njegove, nemate života u sebi! </ab>
               <ab n="54"> (54) Tko blaguje tijelo moje i pije krv moju, ima život vječni; i ja
                ću ga uskrisiti u posljednji dan. </ab>
               <ab n="55"> (55) Tijelo je moje jelo istinsko, krv je moja piće istinsko. </ab>
               <ab n="56"> (56) Tko jede moje tijelo i pije moju krv, u meni ostaje i ja u
                njemu. </ab>
               <ab n="57"> (57) Kao što je mene poslao živi Otac i ja živim po Ocu, tako i onaj
                koji mene blaguje živjet će po meni. </ab>
               <ab n="58"> (58) Ovo je kruh koji je s neba sišao, ne kao onaj koji jedoše očevi
                i pomriješe. Tko jede ovaj kruh, živjet će uvijeke." </ab>
               <ab n="59"> (59) To reče Isus naučavajući u sinagogi u Kafarnaumu. </ab>
               <ab n="60"> (60) Mnogi od njegovih učenika čuvši to rekoše: "Tvrda je to
                besjeda! Tko je može slušati?" </ab>
               <ab n="61"> (61) A Isus znajući sam od sebe da njegovi učenici zbog toga
                mrmljaju, reče im: "Zar vas to sablažnjava? </ab>
               <ab n="62"> (62) A što ako vidite Sina Čovječjega kako uzlazi onamo gdje je
                prije bio?" </ab>
               <ab n="63"> (63) "Duh je onaj koji oživljuje, tijelo ne koristi ništa. Riječi
                koje sam vam govorio duh su i život su." </ab>
               <ab n="64"> (64) "A ipak, ima ih među vama koji ne vjeruju." Jer znao je Isus od
                početka koji su oni što ne vjeruju i tko je onaj koji će ga izdati. </ab>
               <ab n="65"> (65) I doda: "Zato sam vam i rekao da nitko ne može doći k meni ako
                mu nije dano od Oca." </ab>
               <ab n="66"> (66) Otada mnogi učenici odstupiše, više nisu išli s njime. </ab>
               <ab n="67"> (67) Reče stoga Isus dvanaestorici: "Da možda i vi ne kanite otići?" </ab>
               <ab n="68"> (68) Odgovori mu Šimun Petar: "Gospodine, kome da idemo? Ti imaš
                riječi života vječnoga! </ab>
               <ab n="69"> (69) I mi vjerujemo i znamo: ti si Svetac Božji." </ab>
               <ab n="70"> (70) Odgovori im Isus: "Nisam li ja vas dvanaestoricu izabrao? A
                ipak, jedan je od vas đavao." </ab>
               <ab n="71"> (71) Govoraše to o Judi, sinu Šimuna Iškariotskoga, jednom od
                dvanaestorice, jer on ga je imao izdati. </ab>
            </div>
            <div n="7" type="chapter">
               <ab n="1"> (7) Nakon toga Isus je obilazio po Galileji; nije htio u Judeju jer
                su Židovi tražili da ga ubiju. </ab>
               <ab n="2"> (2) Bijaše blizu židovski Blagdan sjenica. </ab>
               <ab n="3"> (3) Rekoše mu stoga njegova braća: "Otiđi odavle i pođi u Judeju da i
                tvoji učenici vide djela što činiš. </ab>
               <ab n="4"> (4) Ta tko želi biti javno poznat, ne čini ništa u tajnosti. Ako već
                činiš sve to, očituj se svijetu." </ab>
               <ab n="5"> (5) Jer ni braća njegova nisu vjerovala u njega. </ab>
               <ab n="6"> (6) Reče im nato Isus: "Moje vrijeme još nije došlo, a za vas je
                vrijeme svagda pogodno. </ab>
               <ab n="7"> (7) Vas svijet ne može mrziti, ali mene mrzi jer ja svjedočim protiv
                njega: da su mu djela opaka. </ab>
               <ab n="8"> (8) Vi samo uziđite na blagdan. Ja još ne uzlazim na ovaj blagdan jer
                moje se vrijeme još nije ispunilo." </ab>
               <ab n="9"> (9) To im reče i ostade u Galileji. </ab>
               <ab n="10"> (10) Ali pošto njegova braća uziđoše na blagdan, uziđe i on, ne
                javno, nego potajno. </ab>
               <ab n="11"> (11) A Židovi su ga tražili o blagdanu pitajući : "Gdje je onaj?" </ab>
               <ab n="12"> (12) I među mnoštvom o njemu se mnogo šaptalo. Jedni govorahu:
                "Dobar je!" Drugi pak: "Ne, nego zavodi narod." </ab>
               <ab n="13"> (13) Ipak nitko nije otvoreno govorio o njemu zbog straha od Židova. </ab>
               <ab n="14"> (14) Usred blagdana uziđe Isus u Hram i stade naučavati. </ab>
               <ab n="15"> (15) Židovi se u čudu pitahu: "Kako ovaj znade Pisma, a nije učio?" </ab>
               <ab n="16"> (16) Nato im Isus odvrati: "Moj nauk nije moj, nego onoga koji me
                posla. </ab>
               <ab n="17"> (17) Ako tko hoće vršiti volju njegovu, prepoznat će da li je taj
                nauk od Boga ili ja sam od sebe govorim. </ab>
               <ab n="18"> (18) Tko sam od sebe govori, svoju slavu traži, a tko traži slavu
                onoga koji ga posla, taj je istinit i nema u njemu nepravednosti. </ab>
               <ab n="19"> (19) Nije li vam Mojsije dao Zakon? Pa ipak nitko od vas ne vrši
                Zakona." "Zašto tražite da me ubijete?" </ab>
               <ab n="20"> (20) Odgovori mnoštvo: "Zloduha imaš! Tko traži da te ubije?" </ab>
               <ab n="21"> (21) Uzvrati im Isus: "Jedno djelo učinih i svi se čudite. </ab>
               <ab n="22"> (22) Mojsije vam dade obrezanje - ne, ono i nije od Mojsija, nego od
                otaca - i vi u subotu obrezujete čovjeka. </ab>
               <ab n="23"> (23) Ako čovjek može primiti obrezanje u subotu da se ne prekrši
                Mojsijev zakon, zašto se ljutite na mene što sam svega čovjeka ozdravio u subotu? </ab>
               <ab n="24"> (24) Ne sudite po vanjštini, nego sudite sudom pravednim!" </ab>
               <ab n="25"> (25) Rekoše tada neki Jeruzalemci: "Nije li to onaj koga traže da ga
                ubiju? </ab>
               <ab n="26"> (26) A evo, posve otvoreno govori i ništa mu ne kažu. Da nisu možda
                i glavari doista upoznali da je on Krist? </ab>
               <ab n="27"> (27) Ali za njega znamo odakle je, a kad Krist dođe, nitko neće
                znati odakle je!" </ab>
               <ab n="28"> (28) Nato Isus, koji je učio u Hramu, povika: "Da! Poznajete me i
                znate odakle sam! A ipak ja nisam došao sam od sebe: postoji jedan istiniti koji me
                posla. Njega vi ne znate. </ab>
               <ab n="29"> (29) Ja ga znadem jer sam od njega i on me poslao." </ab>
               <ab n="30"> (30) Židovi su otad vrebali da ga uhvate. Ipak nitko ne stavi na nj
                ruke jer još nije bio došao njegov čas. </ab>
               <ab n="31"> (31) A mnogi iz mnoštva povjerovaše u nj te govorahu: "Zar će Krist,
                kada dođe, činiti više znamenja nego što ih ovaj učini?" </ab>
               <ab n="32"> (32) Dočuli farizeji da se to u mnoštvu o njemu šapće. Stoga glavari
                svećenički i farizeji poslaše stražare da ga uhvate. </ab>
               <ab n="33"> (33) Tada Isus reče: "Još sam malo vremena s vama i odlazim onomu
                koji me posla. </ab>
               <ab n="34"> (34) Tražit ćete me i nećete me naći; gdje sam ja, vi ne možete
                doći." </ab>
               <ab n="35"> (35) Rekoše nato Židovi među sobom: "Kamo to ovaj kani da ga mi
                nećemo naći? Da ne kani poći raseljenima među Grcima i naučavati Grke? </ab>
               <ab n="36"> (36) Što li znači besjeda koju reče: 'Tražit ćete me i nećete me
                naći; gdje sam ja, vi ne možete doći'?" </ab>
               <ab n="37"> (37) U posljednji, veliki dan blagdana Isus stade i povika: "Ako je
                tko žedan, neka dođe k meni! Neka pije </ab>
               <ab n="38"> (38) koji vjeruje u mene! Kao što reče Pismo: 'Rijeke će žive vode
                poteći iz njegove utrobe!'" </ab>
               <ab n="39"> (39) To reče o Duhu kojega su imali primiti oni što vjeruju u njega.
                Tada doista ne bijaše još došao Duh jer Isus nije bio proslavljen. </ab>
               <ab n="40"> (40) Kad su neki iz naroda čuli te riječi, govorahu: "Ovo je uistinu
                Prorok." </ab>
               <ab n="41"> (41) Drugi govorahu: "Ovo je Krist." A bilo ih je i koji su pitali:
                "Pa zar Krist dolazi iz Galileje? </ab>
               <ab n="42"> (42) Ne kaže li Pismo da Krist dolazi iz potomstva Davidova, i to iz
                Betlehema, mjesta gdje bijaše David?" </ab>
               <ab n="43"> (43) Tako je u narodu nastala podvojenost zbog njega. </ab>
               <ab n="44"> (44) Neki ga čak htjedoše uhvatiti, ali nitko ne stavi na nj ruke. </ab>
               <ab n="45"> (45) Dođoše dakle stražari glavarima svećeničkim i farizejima, a ovi
                im rekoše: "Zašto ga ne dovedoste?" </ab>
               <ab n="46"> (46) Stražari odgovore: "Nikada nitko nije ovako govorio." </ab>
               <ab n="47"> (47) Nato će im farizeji: "Zar ste se i vi dali zavesti? </ab>
               <ab n="48"> (48) Je li itko od glavara ili farizeja povjerovao u njega? </ab>
               <ab n="49"> (49) Ali ta svjetina koja ne pozna Zakona - to je prokleto!" </ab>
               <ab n="50"> (50) Kaže im Nikodem - onaj koji ono prije dođe k Isusu, a bijaše
                jedan od njih: </ab>
               <ab n="51"> (51) "Zar naš Zakon sudi čovjeku ako ga prije ne sasluša i ne dozna
                što čini?" </ab>
               <ab n="52"> (52) Odgovoriše mu: "Da nisi i ti iz Galileje? Istraži pa ćeš
                vidjeti da iz Galileje ne ustaje prorok." </ab>
               <ab n="53"> (53) I otiđoše svaki svojoj kući. </ab>
            </div>
            <div n="8" type="chapter">
               <ab n="1"> (8) A Isus se uputi na Maslinsku goru. </ab>
               <ab n="2"> (2) U zoru eto ga opet u Hramu. Sav je narod hrlio k njemu. On sjede
                i stade poučavati. </ab>
               <ab n="3"> (3) Uto mu pismoznanci i farizeji dovedu neku ženu zatečenu u
                preljubu. Postave je u sredinu </ab>
               <ab n="4"> (4) i kažu mu: "Učitelju! Ova je žena zatečena u samom preljubu. </ab>
               <ab n="5"> (5) U Zakonu nam je Mojsije naredio takve kamenovati. Što ti na to
                kažeš?" </ab>
               <ab n="6"> (6) To govorahu samo da ga iskušaju pa da ga mogu optužiti. Isus se
                sagne pa stane prstom pisati po tlu. </ab>
               <ab n="7"> (7) A kako su oni dalje navaljivali, on se uspravi i reče im: "Tko je
                od vas bez grijeha, neka prvi na nju baci kamen." </ab>
               <ab n="8"> (8) I ponovno se sagnuvši, nastavi pisati po zemlji. </ab>
               <ab n="9"> (9) A kad oni to čuše, stadoše odlaziti jedan za drugim, počevši od
                starijih. Osta Isus sam - i žena koja stajaše u sredini. </ab>
               <ab n="10"> (10) Isus se uspravi i reče joj: "Ženo, gdje su oni? Zar te nitko ne
                osudi?" </ab>
               <ab n="11"> (11) Ona reče: "Nitko, Gospodine." Reče joj Isus: "Ni ja te ne
                osuđujem. Idi i odsada više nemoj griješiti." </ab>
               <ab n="12"> (12) Isus im zatim ponovno progovori: "Ja sam svjetlost svijeta; tko
                ide za mnom, neće hoditi u tami, nego će imati svjetlost života." </ab>
               <ab n="13"> (13) Farizeji mu nato rekoše: "Ti svjedočiš sam za sebe:
                svjedočanstvo tvoje nije istinito!" </ab>
               <ab n="14"> (14) Odgovori im Isus: "Ako ja i svjedočim sam za sebe,
                svjedočanstvo je moje istinito jer znam odakle dođoh i kamo idem. A vi ne znate ni
                odakle dolazim ni kamo idem. </ab>
               <ab n="15"> (15) Vi sudite po tijelu; ja ne sudim nikoga; </ab>
               <ab n="16"> (16) no ako i sudim, sud je moj istinit jer nisam sam, nego - ja i
                onaj koji me posla, Otac. </ab>
               <ab n="17"> (17) Ta i u vašem zakonu piše da je svjedočanstvo dvojice istinito. </ab>
               <ab n="18"> (18) Ja svjedočim za sebe, a svjedoči za mene i onaj koji me posla,
                Otac." </ab>
               <ab n="19"> (19) Nato ga upitaju: "Gdje je tvoj Otac?" Odgovori Isus: "Niti mene
                poznajete niti Oca mojega. Kad biste poznavali mene, i Oca biste moga poznavali." </ab>
               <ab n="20"> (20) Te riječi rekao je Isus u riznici dok je naučavao u Hramu. I
                nitko ga ne uhvati jer još ne bijaše došao njegov čas. </ab>
               <ab n="21"> (21) Reče im ponovno Isus: "Ja odlazim, a vi ćete me tražiti i u
                svojem ćete grijehu umrijeti. Kamo ja odlazim, vi ne možete doći." </ab>
               <ab n="22"> (22) Židovi se nato stanu pitati: "Da se možda ne kani ubiti kad
                govori: 'Kamo ja odlazim, vi ne možete doći'?" </ab>
               <ab n="23"> (23) A Isus nastavi: "Vi ste odozdol, ja sam odozgor. Vi ste od
                ovoga svijeta, a ja nisam od ovoga svijeta. </ab>
               <ab n="24"> (24) Stoga vam i rekoh: 'Umrijet ćete u grijesima svojim.' Uistinu,
                ako ne povjerujete da Ja jesam, umrijet ćete u grijesima svojim." </ab>
               <ab n="25"> (25) Nato mu oni rekoše: "A tko si ti?" Odvrati Isus: </ab>
               <ab n="26"> (26) "Ta što da vam s početka opet zborim? Mnogo toga imam o vama
                zboriti i suditi; no onaj koji me posla istinit je, i što sam čuo od njega, to ja
                zborim svijetu." </ab>
               <ab n="27"> (27) Ne shvatiše da im govori o Ocu. </ab>
               <ab n="28"> (28) Isus im nato reče: "Kad uzdignete Sina Čovječjega, tada ćete
                upoznati da Ja jesam i da sam od sebe ne činim ništa, nego da onako zborim kako me
                naučio Otac. </ab>
               <ab n="29"> (29) Onaj koji me posla sa mnom je i ne ostavi me sama jer ja uvijek
                činim što je njemu milo." </ab>
               <ab n="30"> (30) Na te njegove riječi mnogi povjerovaše u njega. </ab>
               <ab n="31"> (31) Tada Isus progovori Židovima koji mu povjerovaše: "Ako ostanete
                u mojoj riječi, uistinu, moji ste učenici; </ab>
               <ab n="32"> (32) upoznat ćete istinu i istina će vas osloboditi." </ab>
               <ab n="33"> (33) Odgovore mu: "Potomstvo smo Abrahamovo i nikome nikada nismo
                robovali. Kako to ti govoriš: 'Postat ćete slobodni?'" </ab>
               <ab n="34"> (34) Odgovori im Isus: "Zaista, zaista, kažem vam: tko god čini
                grijeh, rob je grijeha. </ab>
               <ab n="35"> (35) Rob ne ostaje u kući zauvijek, a sin ostaje zauvijek. </ab>
               <ab n="36"> (36) Ako vas dakle Sin oslobodi, zbilja ćete biti slobodni. </ab>
               <ab n="37"> (37) Znam: potomstvo ste Abrahamovo, a ipak tražite da me ubijete
                jer moja riječ nema mjesta u vama. </ab>
               <ab n="38"> (38) Ja govorim što vidjeh kod Oca, a vi činite što čuste od svog
                oca." </ab>
               <ab n="39"> (39) Odgovoriše mu: "Naš je otac Abraham". Kaže im Isus: "Da ste
                djeca Abrahamova, djela biste Abrahamova činili. </ab>
               <ab n="40"> (40) A eto, tražite da ubijete mene, mene koji sam vam govorio
                istinu što sam je od Boga čuo. Takvo što Abraham nije učinio! </ab>
               <ab n="41"> (41) Vi činite djela oca svojega." Rekoše mu: "Mi se nismo rodili iz
                preljuba, jedan nam je Otac - Bog." </ab>
               <ab n="42"> (42) Reče im Isus: "Kad bi Bog bio vaš Otac, ljubili biste mene jer
                sam ja od Boga izišao i došao; nisam sam od sebe došao, nego on me posla. </ab>
               <ab n="43"> (43) Zašto moje besjede ne razumijete? Zato što niste kadri slušati
                moju riječ. </ab>
               <ab n="44"> (44) Vama je otac đavao i hoće vam se vršiti prohtjeve oca svoga. On
                bijaše čovjekoubojica od početka i ne stajaše u istini jer nema istine u njemu: kad
                govori laž, od svojega govori jer je lažac i otac laži. </ab>
               <ab n="45"> (45) A meni, jer istinu govorim, meni ne vjerujete. </ab>
               <ab n="46"> (46) Tko će mi od vas dokazati grijeh? Ako istinu govorim, zašto mi
                ne vjerujete? </ab>
               <ab n="47"> (47) Tko je od Boga, riječi Božje sluša; vi zato ne slušate jer
                niste od Boga." </ab>
               <ab n="48"> (48) Odgovoriše mu Židovi: "Ne kažemo li pravo da si ti Samarijanac
                i da imaš zloduha?" </ab>
               <ab n="49"> (49) Odgovori Isus: "Ja nemam zloduha, nego častim svoga Oca, a vi
                me obeščašćujete. </ab>
               <ab n="50"> (50) No ja ne tražim svoje slave; ima tko traži i sudi. </ab>
               <ab n="51"> (51) Zaista, zaista, kažem vam: ako tko očuva moju riječ, neće
                vidjeti smrti dovijeka." </ab>
               <ab n="52"> (52) Rekoše mu Židovi: "Sada vidimo da imaš zloduha. Abraham umrije,
                tako i proroci, a ti kažeš: 'Ako tko čuva moju riječ, neće okusiti smrti dovijeka.' </ab>
               <ab n="53"> (53) Zar si ti veći od oca našega Abrahama, koji je umro? Pa i
                proroci pomriješe. Kime se to praviš?" </ab>
               <ab n="54"> (54) Odgovori Isus: "Ako ja sam sebe slavim, slava moja nije ništa.
                Ima koji me slavi - Otac moj, a vi velite da je on vaš Bog, </ab>
               <ab n="55"> (55) no ne poznajete ga, a ja ga znam. Ako vam reknem da ga ne znam,
                bit ću lažac jednak vama. No znam ga i riječ njegovu čuvam. </ab>
               <ab n="56"> (56) Abraham, otac vaš, usklikta što će vidjeti moj Dan. I vidje i
                obradova se." </ab>
               <ab n="57"> (57) Rekoše mu nato Židovi: "Ni pedeset ti još godina nije, a vidio
                si Abrahama?" </ab>
               <ab n="58"> (58) Reče im Isus: "Zaista, zaista, kažem vam: prije negoli Abraham
                posta, Ja jesam!" </ab>
               <ab n="59"> (59) Nato pograbiše kamenje da bace na nj. No Isus se sakri te iziđe
                iz Hrama. </ab>
            </div>
            <div n="9" type="chapter">
               <ab n="1"> (9) Prolazeći ugleda čovjeka slijepa od rođenja. </ab>
               <ab n="2"> (2) Zapitaše ga njegovi učenici: "Učitelju, tko li sagriješi, on ili
                njegovi roditelji te se slijep rodio?" </ab>
               <ab n="3"> (3) Odgovori Isus: "Niti sagriješi on niti njegovi roditelji, nego je
                to zato da se na njemu očituju djela Božja." </ab>
               <ab n="4"> (4) "Dok je dan, treba da radimo djela onoga koji me posla. Dolazi
                noć, kad nitko ne može raditi. </ab>
               <ab n="5"> (5) Dok sam na svijetu, svjetlost sam svijeta." </ab>
               <ab n="6"> (6) To rekavši, pljune na zemlju i od pljuvačke načini kal pa mu
                kalom premaza oči. </ab>
               <ab n="7"> (7) I reče mu: "Idi, operi se u kupalištu Siloamu!" - što znači
                "Poslanik." Onaj ode, umije se pa se vrati gledajući. </ab>
               <ab n="8"> (8) Susjedi i oni koji su ga prije viđali kao prosjaka govorili su:
                "Nije li to onaj koji je sjedio i prosio?" </ab>
               <ab n="9"> (9) Jedni su govorili: "On je." Drugi opet: "Nije, nego mu je
                sličan." On je sam tvrdio: "Da, ja sam!" </ab>
               <ab n="10"> (10) Nato ga upitaše: "Kako su ti se otvorile oči?" </ab>
               <ab n="11"> (11) On odgovori: "Čovjek koji se zove Isus načini kal, premaza mi
                oči i reče mi: 'Idi u Siloam i operi se.' Odoh dakle, oprah se i progledah." </ab>
               <ab n="12"> (12) Rekoše mu: "Gdje je on?" Odgovori: "Ne znam." </ab>
               <ab n="13"> (13) Tada odvedoše toga bivšeg slijepca farizejima. </ab>
               <ab n="14"> (14) A toga dana kad Isus načini kal i otvori njegove oči, bijaše
                subota. </ab>
               <ab n="15"> (15) Farizeji ga počeše iznova ispitivati kako je progledao. On im
                reče: "Stavio mi kal na oči i ja se oprah - i evo vidim." </ab>
               <ab n="16"> (16) Nato neki između farizeja rekoše: "Nije taj čovjek od Boga: ne
                pazi na subotu." Drugi su pak govorili: "A kako bi jedan grešnik mogao činiti takva
                znamenja?" I nastade među njima podvojenost. </ab>
               <ab n="17"> (17) Zatim ponovno upitaju slijepca: "A što ti kažeš o njemu?
                Otvorio ti je oči!" On odgovori: "Prorok je!" </ab>
               <ab n="18"> (18) Židovi ipak ne vjerovahu da on bijaše slijep i da je progledao
                dok ne dozvaše roditelje toga koji je progledao </ab>
               <ab n="19"> (19) i upitaše ih: "Je li ovo vaš sin za kojega tvrdite da se slijep
                rodio? Kako sada vidi?" </ab>
               <ab n="20"> (20) Njegovi roditelji odvrate: "Znamo da je ovo naš sin i da se
                slijep rodio. </ab>
               <ab n="21"> (21) A kako sada vidi, to mi ne znamo; i tko mu je otvorio oči, ne
                znamo. Njega pitajte! Punoljetan je: neka sam o sebi govori!" </ab>
               <ab n="22"> (22) Rekoše tako njegovi roditelji jer su se bojali Židova. Židovi
                se doista već bijahu dogovorili da se iz sinagoge ima izopćiti svaki koji njega
                prizna Kristom. </ab>
               <ab n="23"> (23) Zbog toga rekoše njegovi roditelji: "Punoljetan je, njega
                pitajte!" </ab>
               <ab n="24"> (24) Pozvaše stoga po drugi put čovjeka koji bijaše slijep i rekoše
                mu: "Podaj slavu Bogu! Mi znamo da je taj čovjek grešnik!" </ab>
               <ab n="25"> (25) Nato im on odgovori: "Je li grešnik, ja ne znam. Jedno znam:
                slijep sam bio, a sada vidim." </ab>
               <ab n="26"> (26) Rekoše mu opet: "Što ti učini? Kako ti otvori oči?" </ab>
               <ab n="27"> (27) Odgovori im: "Već vam rekoh i ne poslušaste me. Što opet hoćete
                čuti? Da ne kanite i vi postati njegovim učenicima?" </ab>
               <ab n="28"> (28) Nato ga oni izgrdiše i rekoše: "Ti si njegov učenik, a mi smo
                učenici Mojsijevi. </ab>
               <ab n="29"> (29) Mi znamo da je Mojsiju govorio Bog, a za ovoga ne znamo ni
                odakle je." </ab>
               <ab n="30"> (30) Odgovori im čovjek: "Pa to i jest čudnovato da vi ne znate
                odakle je, a meni je otvorio oči. </ab>
               <ab n="31"> (31) Znamo da Bog grešnike ne uslišava; nego je li tko bogobojazan i
                vrši li njegovu volju, toga uslišava. </ab>
               <ab n="32"> (32) Odvijeka se nije čulo da bi tko otvorio oči slijepcu od
                rođenja. </ab>
               <ab n="33"> (33) Kad ovaj ne bi bio od Boga, ne bi mogao činiti ništa". </ab>
               <ab n="34"> (34) Odgovore mu: "Sav si se u grijesima rodio, i ti nas da učiš?" i
                izbaciše ga. </ab>
               <ab n="35"> (35) Dočuo Isus da su onoga izbacili pa ga nađe i reče mu: "Ti
                vjeruješ u Sina Čovječjega?" </ab>
               <ab n="36"> (36) On odgovori: "A tko je taj, Gospodine, da vjerujem u njega?" </ab>
               <ab n="37"> (37) Reče mu Isus: "Vidio si ga! To je onaj koji govori s tobom!" </ab>
               <ab n="38"> (38) A on reče: "Vjerujem, Gospodine!" I baci se ničice preda nj. </ab>
               <ab n="39"> (39) Tada Isus reče: "Radi suda dođoh na ovaj svijet: da progledaju
                koji ne vide, a koji vide, da oslijepe!" </ab>
               <ab n="40"> (40) Čuli to neki od farizeja koji su bili s njime pa ga upitaju:
                "Zar smo i mi slijepi?" </ab>
               <ab n="41"> (41) Isus im odgovori: "Da ste slijepi, ne biste imali grijeha. No
                vi govorite: 'Vidimo' pa grijeh vaš ostaje." </ab>
            </div>
            <div n="10" type="chapter">
               <ab n="1"> (10) "Zaista, zaista, kažem vam: tko god u ovčinjak ne ulazi na
                vrata, nego negdje drugdje preskače, kradljivac je i razbojnik. </ab>
               <ab n="2"> (2) A tko na vrata ulazi, pastir je ovaca. </ab>
               <ab n="3"> (3) Tome vratar otvara i ovce slušaju njegov glas. On ovce svoje zove
                imenom pa ih izvodi. </ab>
               <ab n="4"> (4) A kad sve svoje izvede, pred njima ide i ovce idu za njim jer
                poznaju njegov glas. </ab>
               <ab n="5"> (5) Za tuđincem, dakako, ne idu, već bježe od njega jer tuđinčeva
                glasa ne poznaju." </ab>
               <ab n="6"> (6) Isus im kaza tu poredbu, ali oni ne razumješe što im htjede time
                kazati. </ab>
               <ab n="7"> (7) Stoga im Isus ponovno reče: "Zaista, zaista, kažem vam: ja sam
                vrata ovcama. </ab>
               <ab n="8"> (8) Svi koji dođoše prije mene, kradljivci su i razbojnici; ali ih
                ovce ne poslušaše. </ab>
               <ab n="9"> (9) Ja sam vrata. Kroza me tko uđe, spasit će se: i ulazit će i
                izlaziti i pašu nalaziti. </ab>
               <ab n="10"> (10) Kradljivac dolazi samo da ukrade, zakolje i pogubi. Ja dođoh da
                život imaju, u izobilju da ga imaju." </ab>
               <ab n="11"> (11) "Ja sam pastir dobri. Pastir dobri život svoj polaže za ovce. </ab>
               <ab n="12"> (12) Najamnik - koji nije pastir i nije vlasnik ovaca - kad vidi
                vuka gdje dolazi, ostavlja ovce i bježi, a vuk ih grabi i razgoni: </ab>
               <ab n="13"> (13) najamnik je i nije mu do ovaca. </ab>
               <ab n="14"> (14) Ja sam pastir dobri i poznajem svoje i mene poznaju moje, </ab>
               <ab n="15"> (15) kao što mene poznaje Otac i ja poznajem Oca i život svoj
                polažem za ovce. </ab>
               <ab n="16"> (16) Imam i drugih ovaca, koje nisu iz ovog ovčinjaka. I njih treba
                da dovedem i glas će moj čuti i bit će jedno stado, jedan pastir. </ab>
               <ab n="17"> (17) Zbog toga me i ljubi Otac što polažem život svoj da ga opet
                uzmem. </ab>
               <ab n="18"> (18) Nitko mi ga ne oduzima, nego ja ga sam od sebe polažem. Vlast
                imam položiti ga, vlast imam opet uzeti ga. Tu zapovijed primih od Oca svoga." </ab>
               <ab n="19"> (19) Među Židovima ponovno nasta podvojenost zbog tih riječi. </ab>
               <ab n="20"> (20) Mnogi su od njih govorili: "Zloduha ima pa mahnita! Što ga
                slušate?" </ab>
               <ab n="21"> (21) Drugi su govorili: "Nisu to riječi opsjednuta. Zar zloduh može
                slijepima oči otvoriti?" </ab>
               <ab n="22"> (22) Svetkovao se tada u Jeruzalemu Blagdan posvećenja. Bila je
                zima. </ab>
               <ab n="23"> (23) Isus je obilazio Hramom po trijemu Salomonovu. </ab>
               <ab n="24"> (24) Okružili ga Židovi i govorili mu: "Dokle ćeš nam dušu držati u
                neizvjesnosti? Ako si ti Krist, reci nam otvoreno!" </ab>
               <ab n="25"> (25) Isus im odgovori: "Rekoh vam pa ne vjerujete. Djela što ih ja
                činim u ime Oca svoga - ona svjedoče za mene. </ab>
               <ab n="26"> (26) Ali vi ne vjerujete jer niste od mojih ovaca. </ab>
               <ab n="27"> (27) Ovce moje slušaju glas moj; ja ih poznajem i one idu za mnom. </ab>
               <ab n="28"> (28) Ja im dajem život vječni te neće propasti nikada i nitko ih
                neće ugrabiti iz moje ruke. </ab>
               <ab n="29"> (29) Otac moj, koji mi ih dade, veći je od svih i nitko ih ne može
                ugrabiti iz ruke Očeve. </ab>
               <ab n="30"> (30) Ja i Otac jedno smo." </ab>
               <ab n="31"> (31) Židovi ponovno pograbiše kamenje da ga kamenuju. </ab>
               <ab n="32"> (32) Isus im odgovori: "Mnoga vam dobra djela Očeva pokazah. Za koje
                me od tih djela kamenujete?" </ab>
               <ab n="33"> (33) Odgovoriše mu Židovi: "Zbog dobra te djela ne kamenujemo, nego
                zbog hule: što ti - čovjek - sebe Bogom praviš." </ab>
               <ab n="34"> (34) Odgovori im Isus: "Nije li pisano u vašem Zakonu: Ja rekoh:
                bogovi ste! </ab>
               <ab n="35"> (35) Ako bogovima nazva one kojima je riječ Božja upravljena - a
                Pismo se ne može dokinuti - </ab>
               <ab n="36"> (36) kako onda vi onome kog Otac posveti i posla na svijet možete
                reći: 'Huliš!' - zbog toga što rekoh: 'Sin sam Božji!' </ab>
               <ab n="37"> (37) Ako ne činim djela Oca svoga, nemojte mi vjerovati. </ab>
               <ab n="38"> (38) Ali ako činim, sve ako meni i ne vjerujete, djelima vjerujte pa
                uvidite i upoznajte da je Otac u meni i ja u Ocu." </ab>
               <ab n="39"> (39) Nato ga ponovno nastojahu uhvatiti, ali im on izmaknu iz ruku. </ab>
               <ab n="40"> (40) I ode ponovno na onu stranu Jordana - na mjesto gdje je prije
                Ivan krstio. I osta ondje. </ab>
               <ab n="41"> (41) A mnogi dođoše k njemu i rekoše mu: "Ivan doduše ne učini
                nijednog znamenja, ali se sve obistinilo što je rekao o ovome." </ab>
               <ab n="42"> (42) Mnogi ondje povjerovaše u njega. </ab>
            </div>
            <div n="11" type="chapter">
               <ab n="1"> (11) Bijaše neki bolesnik, Lazar iz Betanije, iz sela Marije i sestre
                joj Marte. </ab>
               <ab n="2"> (2) Marija bijaše ono pomazala Gospodina pomašću i otrla mu noge
                svojom kosom. Njezin dakle brat Lazar bijaše bolestan. </ab>
               <ab n="3"> (3) Sestre stoga poručiše Isusu: "Gospodine, evo onaj koga ljubiš,
                bolestan je." </ab>
               <ab n="4"> (4) Čuvši to, Isus reče: "Ta bolest nije na smrt, nego na slavu
                Božju, da se po njoj proslavi Sin Božji." </ab>
               <ab n="5"> (5) A Isus ljubljaše Martu i njezinu sestru i Lazara. </ab>
               <ab n="6"> (6) Ipak, kad je čuo za njegovu bolest, ostade još dva dana u onome
                mjestu gdje se nalazio. </ab>
               <ab n="7"> (7) Istom nakon toga reče učenicima: "Pođimo opet u Judeju!" </ab>
               <ab n="8"> (8) Kažu mu učenici: "Učitelju, Židovi su sad tražili da te kamenuju,
                pa da opet ideš onamo?" </ab>
               <ab n="9"> (9) Odgovori Isus: "Nema li dan dvanaest sati? Hodi li tko danju, ne
                spotiče se jer vidi svjetlost ovoga svijeta. </ab>
               <ab n="10"> (10) Hodi li tko noću, spotiče se jer nema svjetlosti u njemu." </ab>
               <ab n="11"> (11) To reče, a onda im dometnu: "Lazar, prijatelj naš, spava, no
                idem probuditi ga." </ab>
               <ab n="12"> (12) Rekoše mu nato učenici: "Gospodine, ako spava, ozdravit će." </ab>
               <ab n="13"> (13) No Isus to reče o njegovoj smrti, a oni pomisliše da govori o
                spavanju, o snu. </ab>
               <ab n="14"> (14) Tada im Isus reče posve otvoreno: "Lazar je umro. </ab>
               <ab n="15"> (15) Ja se radujem što ne bijah ondje, i to poradi vas - da
                uzvjerujete. Nego pođimo k njemu!" </ab>
               <ab n="16"> (16) Nato Toma zvani Blizanac reče suučenicima: "Hajdemo i mi da
                umremo s njime!" </ab>
               <ab n="17"> (17) Kad je dakle Isus stigao, nađe da je onaj već četiri dana u
                grobu. </ab>
               <ab n="18"> (18) Betanija bijaše blizu Jeruzalema otprilike petnaest stadija. </ab>
               <ab n="19"> (19) A mnogo Židova bijaše došlo tješiti Martu i Mariju zbog brata
                njihova. </ab>
               <ab n="20"> (20) Kad Marta doču da Isus dolazi, pođe mu u susret dok je Marija
                ostala u kući. </ab>
               <ab n="21"> (21) Marta reče Isusu: "Gospodine, da si bio ovdje, brat moj ne bi
                umro. </ab>
               <ab n="22"> (22) Ali i sada znam: što god zaišteš od Boga, dat će ti." </ab>
               <ab n="23"> (23) Kaza joj Isus: "Uskrsnut će brat tvoj!" </ab>
               <ab n="24"> (24) A Marta mu odgovori: "Znam da će uskrsnuti o uskrsnuću, u
                posljednji dan." </ab>
               <ab n="25"> (25) Reče joj Isus: "Ja sam uskrsnuće i život: tko u mene vjeruje,
                ako i umre, živjet će. </ab>
               <ab n="26"> (26) I tko god živi i vjeruje u mene, neće umrijeti nikada. Vjeruješ
                li ovo?" </ab>
               <ab n="27"> (27) Odgovori mu: "Da, Gospodine! Ja vjerujem da si ti Krist, Sin
                Božji, Onaj koji dolazi na svijet!" </ab>
               <ab n="28"> (28) Rekavši to ode, zovnu svoju sestru Mariju i reče joj krišom:
                "Učitelj je ovdje i zove te." </ab>
               <ab n="29"> (29) A ona, čim doču, brzo ustane i pođe k njemu. </ab>
               <ab n="30"> (30) Isus još ne bijaše ušao u selo, nego je dotada bio na mjestu
                gdje ga je Marta susrela. </ab>
               <ab n="31"> (31) Kad Židovi, koji su s Marijom bili u kući i tješili je, vidješe
                kako je brzo ustala i izišla, pođoše za njom; mišljahu da ide na grob plakati. </ab>
               <ab n="32"> (32) A kad Marija dođe onamo gdje bijaše Isus i kad ga ugleda, baci
                mu se k nogama govoreći: "Gospodine, da si bio ovdje, brat moj ne bi umro." </ab>
               <ab n="33"> (33) Kad Isus vidje kako plače ona i Židovi koji je dopratiše,
                potresen u duhu i uzbuđen </ab>
               <ab n="34"> (34) upita: "Kamo ste ga položili?" Odgovoriše mu: "Gospodine, dođi
                i pogledaj!" </ab>
               <ab n="35"> (35) I zaplaka Isus. </ab>
               <ab n="36"> (36) Nato su Židovi govorili: "Gle, kako ga je ljubio!" </ab>
               <ab n="37"> (37) A neki između njih rekoše: "Zar on, koji je slijepcu otvorio
                oči, nije mogao učiniti da ovaj ne umre?" </ab>
               <ab n="38"> (38) Isus onda, ponovno potresen, pođe grobu. Bila je to pećina, a
                na nju navaljen kamen. </ab>
               <ab n="39"> (39) Isus zapovjedi: "Odvalite kamen!" Kaže mu pokojnikova sestra
                Marta: "Gospodine, već zaudara. Ta četvrti je dan." </ab>
               <ab n="40"> (40) Kaže joj Isus: "Nisam li ti rekao: budeš li vjerovala, vidjet
                ćeš slavu Božju?" </ab>
               <ab n="41"> (41) Odvališe dakle kamen. A Isus podiže oči i reče: "Oče, hvala ti
                što si me uslišao. </ab>
               <ab n="42"> (42) Ja sam znao da me svagda uslišavaš; no rekoh to zbog nazočnog
                mnoštva: da vjeruju da si me ti poslao." </ab>
               <ab n="43"> (43) Rekavši to povika iza glasa: "Lazare, izlazi!" </ab>
               <ab n="44"> (44) I mrtvac iziđe, noge mu i ruke bile povezane povojima, a lice
                omotano ručnikom. Nato Isus reče: "Odriješite ga i pustite neka ide!" </ab>
               <ab n="45"> (45) Tada mnogi Židovi koji bijahu došli k Mariji, kad vidješe što
                Isus učini, povjerovaše u nj. </ab>
               <ab n="46"> (46) A neki od njih odu farizejima i pripovjede im što Isus učini. </ab>
               <ab n="47"> (47) Stoga glavari svećenički i farizeji sazvaše Vijeće. Govorili
                su: "Što da radimo? Ovaj čovjek čini mnoga znamenja. </ab>
               <ab n="48"> (48) Ako ga pustimo tako, svi će povjerovati u nj pa će doći
                Rimljani i oduzeti nam ovo mjesto i narod!" </ab>
               <ab n="49"> (49) A jedan od njih - Kajfa, veliki svećenik one godine - reče im:
                "Vi ništa ne znate. </ab>
               <ab n="50"> (50) I ne mislite kako je za vas bolje da jedan čovjek umre za
                narod, nego da sav narod propadne!" </ab>
               <ab n="51"> (51) To ne reče sam od sebe, nego kao veliki svećenik one godine
                prorokova da Isus ima umrijeti za narod; </ab>
               <ab n="52"> (52) ali ne samo za narod nego i zato da raspršene sinove Božje
                skupi u jedno. </ab>
               <ab n="53"> (53) Toga dana dakle odluče da ga ubiju. </ab>
               <ab n="54"> (54) Zbog toga se Isus više nije javno kretao među Židovima, nego je
                odatle otišao u kraj blizu pustinje, u grad koji se zove Efrajim. Tu se zadržavao s
                učenicima. </ab>
               <ab n="55"> (55) Bijaše blizu židovska Pasha i mnogi iz toga kraja uziđoše prije
                Pashe u Jeruzalem da se očiste. </ab>
               <ab n="56"> (56) Iskahu dakle Isusa te se stojeći u Hramu zapitkivahu: "Što vam
                se čini? Zar on ne kani doći na Blagdan?" </ab>
               <ab n="57"> (57) A glavari svećenički i farizeji izdadoše naredbu: ako tko sazna
                gdje je, neka dojavi da ga uhvate. </ab>
            </div>
            <div n="12" type="chapter">
               <ab n="1"> (12) Šest dana prije Pashe dođe Isus u Betaniju gdje bijaše Lazar
                koga je Isus uskrisio od mrtvih. </ab>
               <ab n="2"> (2) Ondje mu prirediše večeru. Marta posluživaše, a Lazar bijaše
                jedan od njegovih sustolnika. </ab>
               <ab n="3"> (3) Tada Marija uzme libru prave dragocjene nardove pomasti, pomaže
                Isusu noge i otare ih svojom kosom. I sva se kuća napuni mirisom pomasti. </ab>
               <ab n="4"> (4) Nato reče Juda Iškariotski, jedan od njegovih učenika, onaj koji
                ga je imao izdati: </ab>
               <ab n="5"> (5) "Zašto se ta pomast nije prodala za trista denara i razdala
                siromasima?" </ab>
               <ab n="6"> (6) To ne reče zbog toga što mu bijaše stalo do siromaha, nego što
                bijaše kradljivac: kako je imao kesu, kradom je uzimao što se u nju stavljalo. </ab>
               <ab n="7"> (7) Nato Isus odvrati: "Pusti je! Neka to izvrši za dan mog ukopa! </ab>
               <ab n="8"> (8) Jer siromahe imate uvijek uza se, a mene nemate uvijek." </ab>
               <ab n="9"> (9) Silno mnoštvo Židova dozna da je Isus ondje pa se okupi, ne samo
                zbog Isusa, već i zato da vide Lazara kojega on bijaše uskrisio od mrtvih. </ab>
               <ab n="10"> (10) A glavari svećenički odlučiše i Lazara ubiti </ab>
               <ab n="11"> (11) jer su zbog njega mnogi Židovi odlazili i vjerovali u Isusa. </ab>
               <ab n="12"> (12) Kad je sutradan silan svijet koji dođe na Blagdan čuo da Isus
                dolazi u Jeruzalem, </ab>
               <ab n="13"> (13) uze palmove grančice i iziđe mu u susret. Vikahu: "Hosana!
                Blagoslovljen Onaj koji dolazi u ime Gospodnje! Kralj Izraelov." </ab>
               <ab n="14"> (14) A Isus nađe magarčića i sjede na nj kao što je pisano: </ab>
               <ab n="15"> (15) Ne boj se, kćeri Sionska! Evo, kralj tvoj dolazi jašuć na
                mladetu magaričinu! </ab>
               <ab n="16"> (16) To učenici njegovi isprva ne razumješe. Ali pošto je Isus bio
                proslavljen, prisjetiše se da je to bilo o njemu napisano i da mu baš to učiniše. </ab>
               <ab n="17"> (17) Mnoštvo koje bijaše s njime kad Lazara pozva iz groba i uskrisi
                od mrtvih pronosilo je svjedočanstvo o tome. </ab>
               <ab n="18"> (18) Stoga mu je i izišao u susret silan svijet: pročulo se da je on
                učinio to znamenje. </ab>
               <ab n="19"> (19) Farizeji nato rekoše među sobom: "Vidite da ništa ne postižete.
                Eno, svijet ode za njim!" </ab>
               <ab n="20"> (20) A među onima koji su se došli klanjati na Blagdan bijahu i neki
                Grci. </ab>
               <ab n="21"> (21) Oni pristupe Filipu iz Betsaide galilejske pa ga zamole:
                "Gospodine, htjeli bismo vidjeti Isusa." </ab>
               <ab n="22"> (22) Filip ode i kaže to Andriji pa Andrija i Filip odu i kažu
                Isusu. </ab>
               <ab n="23"> (23) Isus im odgovori: "Došao je čas da se proslavi Sin Čovječji. </ab>
               <ab n="24"> (24) Zaista, zaista, kažem vam: ako pšenično zrno, pavši na zemlju,
                ne umre, ostaje samo; ako li umre, donosi obilat rod. </ab>
               <ab n="25"> (25) Tko ljubi svoj život, izgubit će ga. A tko mrzi svoj život na
                ovome svijetu, sačuvat će ga za život vječni. </ab>
               <ab n="26"> (26) Ako mi tko hoće služiti, neka ide za mnom. I gdje sam ja, ondje
                će biti i moj služitelj. Ako mi tko hoće služiti, počastit će ga moj Otac." </ab>
               <ab n="27"> (27)"Duša mi je sada potresena i što da kažem? Oče, izbavi me iz
                ovoga časa? No, zato dođoh u ovaj čas! </ab>
               <ab n="28"> (28) Oče, proslavi ime svoje!" Uto dođe glas s neba: "Proslavio sam
                i opet ću proslaviti!" </ab>
               <ab n="29"> (29) Mnoštvo koje je ondje stajalo i slušalo govoraše: "Zagrmjelo
                je!" Drugi govorahu: "Anđeo mu je zborio." </ab>
               <ab n="30"> (30) Isus na to reče: "Ovaj glas nije bio poradi mene, nego poradi
                vas." </ab>
               <ab n="31"> (31) "Sada je sud ovomu svijetu, sada će knez ovoga svijeta biti
                izbačen. </ab>
               <ab n="32"> (32) A ja kad budem uzdignut sa zemlje, sve ću privući k sebi." </ab>
               <ab n="33"> (33) To reče da označi kakvom će smrću umrijeti. </ab>
               <ab n="34"> (34) Nato mu mnoštvo odgovori: "Mi smo iz Zakona čuli da Krist
                ostaje zauvijek. Kako onda ti govoriš da Sin Čovječji treba da bude uzdignut? Tko je
                taj Sin Čovječji?" </ab>
               <ab n="35"> (35) Isus im nato reče: "Još je malo vremena svjetlost među vama.
                Hodite dok imate svjetlost da vas ne obuzme tama. Tko hodi u tami, ne zna kamo ide. </ab>
               <ab n="36"> (36) Dok imate svjetlost, vjerujte u svjetlost da budete sinovi
                svjetlosti!" To Isus doreče, a onda ode i sakri se od njih. </ab>
               <ab n="37"> (37) Iako je Isus pred njima učinio tolika znamenja, oni ne
                povjerovaše u njega, </ab>
               <ab n="38"> (38) da se ispuni riječ koju kaza prorok Izaija: Gospodine! Tko
                povjerova našoj poruci? Kome li se otkri ruka Gospodnja? </ab>
               <ab n="39"> (39) Stoga i ne mogahu vjerovati, jer Izaija dalje kaže: </ab>
               <ab n="40"> (40) Zaslijepi im oči, stvrdnu srca; da očima ne vide, srcem ne
                razumiju te se ne obrate pa ih ozdravim. </ab>
               <ab n="41"> (41) Reče to Izaija jer je vidio slavu njegovu te o njemu zborio. </ab>
               <ab n="42"> (42) Ipak, mnogi su i od glavara vjerovali u njega, ali zbog
                farizeja nisu to priznavali: da ne budu izopćeni iz sinagoge. </ab>
               <ab n="43"> (43) Jer više im je bilo do slave ljudske, nego do slave Božje. </ab>
               <ab n="44"> (44) A Isus povika: "Tko u mene vjeruje, ne vjeruje u mene, nego u
                onoga koji me posla; </ab>
               <ab n="45"> (45) i tko vidi mene, vidi onoga koji me posla. </ab>
               <ab n="46"> (46) Ja - Svjetlost - dođoh na svijet da nijedan koji u mene vjeruje
                u tami ne ostane. </ab>
               <ab n="47"> (47) I sluša li tko moje riječi, a ne čuva ih, ja ga ne sudim. Ja
                nisam došao suditi svijetu, nego svijet spasiti. </ab>
               <ab n="48"> (48) Tko mene odbacuje i riječi mojih ne prima, ima svoga suca:
                riječ koju sam zborio - ona će mu suditi u posljednji dan. </ab>
               <ab n="49"> (49) Jer nisam ja zborio sam od sebe, nego onaj koji me posla - Otac
                - on mi dade zapovijed što da kažem, što da zborim. </ab>
               <ab n="50"> (50) I znam: zapovijed njegova jest život vječni. Što ja dakle
                zborim, tako zborim kako mi je rekao Otac." </ab>
            </div>
            <div n="13" type="chapter">
               <ab n="1"> (13) Bijaše pred blagdan Pashe. Isus je znao da je došao njegov čas
                da prijeđe s ovoga svijeta Ocu, budući da je ljubio svoje, one u svijetu, do kraja
                ih je ljubio. </ab>
               <ab n="2"> (2) I za večerom je đavao već bio ubacio u srce Judi Šimuna
                Iškariotskoga da ga izda. </ab>
               <ab n="3"> (3) A Isus je znao da mu je Otac sve predao u ruke i da je od Boga
                izišao te da k Bogu ide pa </ab>
               <ab n="4"> (4) usta od večere, odloži haljine, uze ubrus i opasa se. </ab>
               <ab n="5"> (5) Nalije zatim vodu u praonik i počne učenicima prati noge i
                otirati ih ubrusom kojim je bio opasan. </ab>
               <ab n="6"> (6) Dođe tako do Šimuna Petra. A on će mu: "Gospodine! Zar ti da meni
                pereš noge?" </ab>
               <ab n="7"> (7) Odgovori mu Isus: "Što ja činim, ti sada ne znaš, ali shvatit ćeš
                poslije." </ab>
               <ab n="8"> (8) Reče mu Petar: "Nećeš mi prati nogu nikada!" Isus mu odvrati:
                "Ako te ne operem, nećeš imati dijela sa mnom." </ab>
               <ab n="9"> (9) Nato će mu Šimun Petar: "Gospodine, onda ne samo noge, nego i
                ruke i glavu!" </ab>
               <ab n="10"> (10) Kaže mu Isus: "Tko je okupan, ne treba drugo da opere nego noge
                - i sav je čist! I vi ste čisti, ali ne svi!" </ab>
               <ab n="11"> (11) Jer znao je tko će ga izdati. Stoga je i rekao: "Niste svi
                čisti." </ab>
               <ab n="12"> (12) Kad im dakle opra noge, uze svoje haljine, opet sjede i reče
                im: "Razumijete li što sam vam učinio? </ab>
               <ab n="13"> (13) Vi me zovete Učiteljem i Gospodinom. Pravo velite jer to i
                jesam! </ab>
               <ab n="14"> (14) Ako dakle ja - Gospodin i Učitelj - vama oprah noge, treba da i
                vi jedni drugima perete noge. </ab>
               <ab n="15"> (15) Primjer sam vam dao da i vi činite kao što ja vama učinih." </ab>
               <ab n="16"> (16) Zaista, zaista, kažem vam: nije sluga veći od gospodara niti
                poslanik od onoga koji ga posla. </ab>
               <ab n="17"> (17) Ako to znate, blago vama budete li tako i činili!" </ab>
               <ab n="18"> (18) "Ne govorim o svima vama! Ja znam koje izabrah! Ali - neka se
                ispuni Pismo: Koji blaguje kruh moj, petu na me podiže." </ab>
               <ab n="19"> (19) "Već vam sada kažem, prije negoli se dogodi, da kad se dogodi
                vjerujete da Ja jesam. </ab>
               <ab n="20"> (20) Zaista, zaista, kažem vam: Tko primi onoga kojega ja šaljem,
                mene prima. A tko mene primi, prima onoga koji je mene poslao." </ab>
               <ab n="21"> (21) Rekavši to, potresen u duhu Isus posvjedoči: "Zaista, zaista,
                kažem vam: jedan će me od vas izdati!" </ab>
               <ab n="22"> (22) Učenici se zgledahu među sobom u nedoumici o kome to govori. </ab>
               <ab n="23"> (23) A jedan od njegovih učenika - onaj kojega je Isus ljubio -
                bijaše za stolom Isusu do krila. </ab>
               <ab n="24"> (24) Šimun Petar dade mu znak i reče: "Pitaj tko je taj o kome
                govori." </ab>
               <ab n="25"> (25) Ovaj se privine Isusu uz prsa i upita: "Gospodine, tko je taj?" </ab>
               <ab n="26"> (26) Isus odgovori: "Onaj je kome ja dadnem umočen zalogaj." </ab>
               <ab n="27"> (27) Tada umoči zalogaj, uze ga i dade Judi Šimuna Iškariotskoga.
                Nakon zalogaja uđe u nj Sotona. Nato mu Isus reče: "Što činiš, učini brzo!" </ab>
               <ab n="28"> (28) Nijedan od sustolnika nije razumio zašto mu je to rekao. </ab>
               <ab n="29"> (29) Budući da je Juda imao kesu, neki su mislili da mu je Isus
                rekao: "Kupi što nam treba za blagdan!" - ili neka poda nešto siromasima. </ab>
               <ab n="30"> (30) On dakle uzme zalogaj i odmah iziđe. A bijaše noć. </ab>
               <ab n="31"> (31) Pošto Juda iziđe, reče Isus: "Sada je proslavljen Sin Čovječji
                i Bog se proslavio u njemu! </ab>
               <ab n="32"> (32) Ako se Bog proslavio u njemu, i njega će Bog proslaviti u sebi,
                i uskoro će ga proslaviti! </ab>
               <ab n="33"> (33) Dječice, još sam malo s vama. Tražit ćete me, ali kao što rekoh
                Židovima, kažem sada i vama: kamo ja odlazim, vi ne možete doći. </ab>
               <ab n="34"> (34) Zapovijed vam novu dajem: ljubite jedni druge; kao što sam ja
                ljubio vas tako i vi ljubite jedni druge. </ab>
               <ab n="35"> (35) Po ovom će svi znati da ste moji učenici: ako budete imali
                ljubavi jedni za druge." </ab>
               <ab n="36"> (36) Kaže mu Šimun Petar: "Gospodine, kamo to odlaziš?" Isus mu
                odgovori: "Kamo ja odlazim, ti zasad ne možeš poći za mnom. No poći ćeš poslije." </ab>
               <ab n="37"> (37) Nato će mu Petar: "Gospodine, a zašto sada ne bih mogao poći za
                tobom? Život ću svoj položiti za tebe!" </ab>
               <ab n="38"> (38) Odgovori Isus: "Život ćeš svoj položiti za mene? Zaista,
                zaista, kažem ti: Pijetao neće zapjevati dok me triput ne zatajiš." </ab>
            </div>
            <div n="14" type="chapter">
               <ab n="1"> (14) "Neka se ne uznemiruje srce vaše! Vjerujte u Boga i u mene
                vjerujte! </ab>
               <ab n="2"> (2) U domu Oca mojega ima mnogo stanova. Da nema, zar bih vam rekao:
                'Idem pripraviti vam mjesto'? </ab>
               <ab n="3"> (3) Kad odem i pripravim vam mjesto, ponovno ću doći i uzeti vas k
                sebi da i vi budete gdje sam ja. </ab>
               <ab n="4"> (4) A kamo ja odlazim, znate put." </ab>
               <ab n="5"> (5) Reče mu Toma: "Gospodine, ne znamo kamo odlaziš. Kako onda možemo
                put znati?" </ab>
               <ab n="6"> (6) Odgovori mu Isus: "Ja sam Put i Istina i Život: nitko ne dolazi
                Ocu osim po meni. </ab>
               <ab n="7"> (7) Da ste upoznali mene, i Oca biste moga upoznali. Od sada ga i
                poznajete i vidjeli ste ga." </ab>
               <ab n="8"> (8) Kaže mu Filip: "Gospodine, pokaži nam Oca i dosta nam je!" </ab>
               <ab n="9"> (9) Nato će mu Isus: "Filipe, toliko sam vremena s vama i još me ne
                poznaš?" "Tko je vidio mene, vidio je i Oca. Kako ti onda kažeš: 'Pokaži nam Oca'? </ab>
               <ab n="10"> (10) Ne vjeruješ li da sam ja u Ocu i Otac u meni? Riječi koje vam
                govorim, od sebe ne govorim: Otac koji prebiva u meni čini djela svoja. </ab>
               <ab n="11"> (11) Vjerujte mi: ja sam u Ocu i Otac u meni. Ako ne inače, zbog
                samih djela vjerujte. </ab>
               <ab n="12"> (12) Zaista, zaista, kažem vam: Tko vjeruje u mene, činit će djela
                koja ja činim; da veća će od njih činiti jer ja odlazim Ocu. </ab>
               <ab n="13"> (13) I što god zaištete u moje ime, učinit ću, da se proslavi Otac u
                Sinu. </ab>
               <ab n="14"> (14) Ako me što zaištete u moje ime, učinit ću." </ab>
               <ab n="15"> (15) "Ako me ljubite, zapovijedi ćete moje čuvati. </ab>
               <ab n="16"> (16) I ja ću moliti Oca i on će vam dati drugoga Branitelja da bude
                s vama zauvijek: </ab>
               <ab n="17"> (17) Duha Istine, kojega svijet ne može primiti jer ga ne vidi i ne
                poznaje. Vi ga poznajete jer kod vas ostaje i u vama je. </ab>
               <ab n="18"> (18) Neću vas ostaviti kao siročad; doći ću k vama. </ab>
               <ab n="19"> (19) Još malo i svijet me više neće vidjeti, no vi ćete me vidjeti
                jer ja živim i vi ćete živjeti. </ab>
               <ab n="20"> (20) U onaj ćete dan spoznati da sam ja u Ocu svom i vi u meni i ja
                u vama. </ab>
               <ab n="21"> (21) Tko ima moje zapovijedi i čuva ih, taj me ljubi; a tko mene
                ljubi, njega će ljubiti Otac moj, i ja ću ljubiti njega i njemu se očitovati." </ab>
               <ab n="22"> (22) Kaže mu Juda, ne Iškariotski: "Gospodine, kako to da ćeš se
                očitovati nama, a ne svijetu?" </ab>
               <ab n="23"> (23) Odgovori mu Isus: "Ako me tko ljubi, čuvat će moju riječ pa će
                i Otac moj ljubiti njega i k njemu ćemo doći i kod njega se nastaniti. </ab>
               <ab n="24"> (24) Tko mene ne ljubi, riječi mojih ne čuva. A riječ koju slušate
                nije moja, nego Oca koji me posla. </ab>
               <ab n="25"> (25) To sam vam govorio dok sam boravio s vama. </ab>
               <ab n="26"> (26) Branitelj - Duh Sveti, koga će Otac poslati u moje ime,
                poučavat će vas o svemu i dozivati vam u pamet sve što vam ja rekoh. </ab>
               <ab n="27"> (27) Mir vam ostavljam, mir vam svoj dajem. Dajem vam ga, ali ne kao
                što svijet daje. Neka se ne uznemiruje vaše srce i neka se ne straši. </ab>
               <ab n="28"> (28) Čuli ste, rekoh vam: 'Odlazim i vraćam se k vama.' Kad biste me
                ljubili, radovali biste se što idem Ocu jer Otac je veći od mene. </ab>
               <ab n="29"> (29) Kazao sam vam to sada, prije negoli se dogodi, da vjerujete kad
                se dogodi. </ab>
               <ab n="30"> (30) Neću više s vama mnogo govoriti jer dolazi knez svijeta. Protiv
                mene ne može on ništa. </ab>
               <ab n="31"> (31) Ali neka svijet upozna da ja ljubim Oca i da tako činim kako mi
                je zapovjedio Otac. Ustanite, pođimo odavde!" </ab>
            </div>
            <div n="15" type="chapter">
               <ab n="1"> (15) "Ja sam istinski trs, a Otac moj - vinogradar. </ab>
               <ab n="2"> (2) Svaku lozu na meni koja ne donosi roda on siječe, a svaku koja
                rod donosi čisti da više roda donese. </ab>
               <ab n="3"> (3) Vi ste već očišćeni po riječi koju sam vam zborio. </ab>
               <ab n="4"> (4) Ostanite u meni i ja u vama. Kao što loza ne može donijeti roda
                sama od sebe, ako ne ostane na trsu, tako ni vi ako ne ostanete u meni. </ab>
               <ab n="5"> (5) Ja sam trs, vi loze. Tko ostaje u meni i ja u njemu, taj donosi
                mnogo roda. Uistinu, bez mene ne možete učiniti ništa. </ab>
               <ab n="6"> (6) Ako tko ne ostane u meni, izbace ga kao lozu i usahne. Takve onda
                skupe i bace u oganj te gore. </ab>
               <ab n="7"> (7) Ako ostanete u meni i riječi moje ako ostanu u vama, što god
                hoćete, ištite i bit će vam. </ab>
               <ab n="8"> (8) Ovim se proslavlja Otac moj: da donosite mnogo roda i da budete
                moji učenici. </ab>
               <ab n="9"> (9) Kao što je Otac ljubio mene tako sam i ja ljubio vas; ostanite u
                mojoj ljubavi. </ab>
               <ab n="10"> (10) Budete li čuvali moje zapovijedi, ostat ćete u mojoj ljubavi;
                kao što sam i ja čuvao zapovijedi Oca svoga te ostajem u ljubavi njegovoj. </ab>
               <ab n="11"> (11) To sam vam govorio da moja radost bude u vama i da vaša radost
                bude potpuna. </ab>
               <ab n="12"> (12) Ovo je moja zapovijed: ljubite jedni druge kao što sam ja vas
                ljubio! </ab>
               <ab n="13"> (13) Veće ljubavi nitko nema od ove: da tko život svoj položi za
                svoje prijatelje. </ab>
               <ab n="14"> (14) Vi ste prijatelji moji ako činite što vam zapovijedam. </ab>
               <ab n="15"> (15) Više vas ne zovem slugama jer sluga ne zna što radi njegov
                gospodar; vas sam nazvao prijateljima jer vam priopćih sve što sam čuo od Oca svoga. </ab>
               <ab n="16"> (16) Ne izabraste vi mene, nego ja izabrah vas i postavih vas da
                idete i rod donosite i rod vaš da ostane te vam Otac dadne što ga god zaištete u
                moje ime. </ab>
               <ab n="17"> (17) Ovo vam zapovijedam: da ljubite jedni druge." </ab>
               <ab n="18"> (18) "Ako vas svijet mrzi, znajte da je mene mrzio prije nego vas. </ab>
               <ab n="19"> (19) Kad biste bili od svijeta, svijet bi svoje ljubio; no budući da
                niste od svijeta, nego sam vas ja izabrao iz svijeta, zbog toga vas svijet mrzi. </ab>
               <ab n="20"> (20) Sjećajte se riječi koju vam rekoh: 'Nije sluga veći od svoga
                gospodara.' Ako su mene progonili, i vas će progoniti; ako su moju riječ čuvali, da
                vašu će čuvati. </ab>
               <ab n="21"> (21) A sve će to poduzimati protiv vas poradi imena moga jer ne
                znaju onoga koji mene posla. </ab>
               <ab n="22"> (22) Da nisam došao i da im nisam govorio, ne bi imali grijeha; no
                sada nemaju izgovora za svoj grijeh. </ab>
               <ab n="23"> (23) Tko mene mrzi, mrzi i Oca mojega. </ab>
               <ab n="24"> (24) Da nisam učinio među njima djela kojih nitko drugi ne čini, ne
                bi imali grijeha; a sada vidješe pa ipak zamrziše i mene i Oca mojega. </ab>
               <ab n="25"> (25) No neka se ispuni riječ napisana u njihovu Zakonu: Mrze me
                nizašto. </ab>
               <ab n="26"> (26) A kada dođe Branitelj koga ću vam poslati od Oca - Duh Istine
                koji od Oca izlazi - on će svjedočiti za mene. </ab>
               <ab n="27"> (27) I vi ćete svjedočiti jer ste od početka sa mnom. </ab>
            </div>
            <div n="16" type="chapter">
               <ab n="1"> (16) To sam vam govorio da se ne sablaznite. </ab>
               <ab n="2"> (2) Izopćavat će vas iz sinagoga. Štoviše, dolazi čas kad će svaki
                koji vas ubije misliti da služi Bogu. </ab>
               <ab n="3"> (3) A to će činiti jer ne upoznaše ni Oca ni mene. </ab>
               <ab n="4"> (4) Govorio sam vam ovo da se, kada dođe vrijeme, sjetite da sam vam
                rekao." "S početka vam ne rekoh ovo jer bijah s vama. </ab>
               <ab n="5"> (5) A sada odlazim k onome koji me posla i nitko me od vas ne pita:
                'Kamo ideš?' </ab>
               <ab n="6"> (6) Naprotiv, žalošću se ispunilo vaše srce što vam ovo kazah. </ab>
               <ab n="7"> (7) No kažem vam istinu: bolje je za vas da ja odem: jer ako ne odem,
                Branitelj neće doći k vama; ako pak odem, poslat ću ga k vama. </ab>
               <ab n="8"> (8) A kad on dođe, pokazat će svijetu što je grijeh, što li
                pravednost, a što osuda: </ab>
               <ab n="9"> (9) grijeh je što ne vjeruju u mene; </ab>
               <ab n="10"> (10) pravednost - što odlazim k Ocu i više me ne vidite; </ab>
               <ab n="11"> (11) a osuda - što je knez ovoga svijeta osuđen. </ab>
               <ab n="12"> (12) Još vam mnogo imam kazati, ali sada ne možete nositi. </ab>
               <ab n="13"> (13) No kada dođe on - Duh Istine - upućivat će vas u svu istinu;
                jer neće govoriti sam od sebe, nego će govoriti što čuje i navješćivat će vam ono
                što dolazi. </ab>
               <ab n="14"> (14) On će mene proslavljati jer će od mojega uzimati i navješćivati
                vama. </ab>
               <ab n="15"> (15) Sve što ima Otac, moje je. Zbog toga vam rekoh: od mojega uzima
                i - navješćivat će vama." </ab>
               <ab n="16"> (16) "Malo, i više me nećete vidjeti; i opet malo, pa ćete me
                vidjeti." </ab>
               <ab n="17"> (17) Nato se neki od učenika zapitkivahu: "Što je to što nam kaže:
                'Malo, i nećete me vidjeti, i opet malo, pa ćete me vidjeti' i 'Odlazim Ocu'?" </ab>
               <ab n="18"> (18) Govorahu dakle: "Što je to što kaže 'Malo'? Ne znamo što
                govori." </ab>
               <ab n="19"> (19) Isus spozna da su ga htjeli pitati pa im reče: "Pitate se među
                sobom o tome što kazah: 'Malo, i nećete me vidjeti; i opet malo, pa ćete me
                vidjeti'? </ab>
               <ab n="20"> (20) Zaista, zaista, kažem vam: vi ćete plakati i jaukati, a svijet
                će se veseliti. Vi ćete se žalostiti, ali žalost će se vaša okrenuti u radost. </ab>
               <ab n="21"> (21) Žena kad rađa, žalosna je jer je došao njezin čas; ali kad rodi
                djetešce, ne spominje se više muke od radosti što se čovjek rodio na svijet. </ab>
               <ab n="22"> (22) Tako dakle i vi: sad ste u žalosti, no ja ću vas opet vidjeti;
                i srce će vam se radovati i radosti vaše nitko vam oteti neće. </ab>
               <ab n="23"> (23) U onaj me dan nećete ništa više pitati. Zaista, zaista, kažem
                vam: što god zaištete u Oca, dat će vam u moje ime. </ab>
               <ab n="24"> (24) Dosad niste iskali ništa u moje ime. Ištite i primit ćete da
                radost vaša bude potpuna!" </ab>
               <ab n="25"> (25) "To sam vam govorio u poredbama. Dolazi čas kad vam više neću
                govoriti u poredbama, nego ću vam otvoreno navješćivati Oca. </ab>
               <ab n="26"> (26) U onaj dan iskat ćete u moje ime i ne velim vam da ću ja moliti
                Oca za vas. </ab>
               <ab n="27"> (27) Ta sam vas Otac ljubi jer vi ste mene ljubili i vjerovali da
                sam ja od Boga izišao. </ab>
               <ab n="28"> (28) Izišao sam od Oca i došao na svijet. Opet ostavljam svijet i
                odlazim Ocu." </ab>
               <ab n="29"> (29) Kažu mu učenici: "Evo, sad otvoreno zboriš i nikakvom se
                poredbom ne služiš. </ab>
               <ab n="30"> (30) Sada znamo da sve znaš i ne treba da te tko pita. Stoga
                vjerujemo da si izišao od Boga." </ab>
               <ab n="31"> (31) Odgovori im Isus: "Sada vjerujete? </ab>
               <ab n="32"> (32) Evo dolazi čas i već je došao: raspršit ćete se svaki na svoju
                stranu i mene ostaviti sama. No ja nisam sam jer Otac je sa mnom. </ab>
               <ab n="33"> (33) To vam rekoh da u meni mir imate. U svijetu imate muku, ali
                hrabri budite - ja sam pobijedio svijet!" </ab>
            </div>
            <div n="17" type="chapter">
               <ab n="1"> (17) To Isus doreče, a onda podiže oči k nebu i progovori: "Oče,
                došao je čas: proslavi Sina svoga da Sin proslavi tebe </ab>
               <ab n="2"> (2) i da vlašću koju si mu dao nad svakim tijelom dade život vječni
                svima koje si mu dao. </ab>
               <ab n="3"> (3) A ovo je život vječni: da upoznaju tebe, jedinoga istinskog Boga,
                i koga si poslao - Isusa Krista. </ab>
               <ab n="4"> (4) Ja tebe proslavih na zemlji dovršivši djelo koje si mi dao
                izvršiti. </ab>
               <ab n="5"> (5) A sada ti, Oče, proslavi mene kod sebe onom slavom koju imadoh
                kod tebe prije negoli je svijeta bilo. </ab>
               <ab n="6"> (6) Objavio sam ime tvoje ljudima koje si mi dao od svijeta. Tvoji
                bijahu, a ti ih meni dade i riječ su tvoju sačuvali. </ab>
               <ab n="7"> (7) Sad upoznaše da je od tebe sve što si mi dao </ab>
               <ab n="8"> (8) jer riječi koje si mi dao njima predadoh i oni ih primiše i
                uistinu spoznaše da sam od tebe izišao te povjerovaše da si me ti poslao. </ab>
               <ab n="9"> (9) Ja za njih molim; ne molim za svijet, nego za one koje si mi dao
                jer su tvoji. </ab>
               <ab n="10"> (10) I sve moje tvoje je, i tvoje moje, i ja se proslavih u njima. </ab>
               <ab n="11"> (11) Ja više nisam u svijetu, no oni su u svijetu, a ja idem k tebi.
                Oče sveti, sačuvaj ih u svom imenu koje si mi dao: da budu jedno kao i mi. </ab>
               <ab n="12"> (12) Dok sam ja bio s njima, ja sam ih čuvao u tvom imenu, njih koje
                si mi dao; i štitio ih, te nijedan od njih ne propade osim sina propasti, da se
                Pismo ispuni. </ab>
               <ab n="13"> (13) A sada k tebi idem i ovo govorim u svijetu da imaju puninu moje
                radosti u sebi. </ab>
               <ab n="14"> (14) Ja sam im predao tvoju riječ, a svijet ih zamrzi jer nisu od
                svijeta kao što ni ja nisam od svijeta. </ab>
               <ab n="15"> (15) Ne molim te da ih uzmeš sa svijeta, nego da ih očuvaš od Zloga. </ab>
               <ab n="16"> (16) Oni nisu od svijeta kao što ni ja nisam od svijeta. </ab>
               <ab n="17"> (17) Posveti ih u istini: tvoja je riječ istina. </ab>
               <ab n="18"> (18) Kao što ti mene posla u svijet tako i ja poslah njih u svijet. </ab>
               <ab n="19"> (19) I za njih posvećujem samog sebe da i oni budu posvećeni u
                istini. </ab>
               <ab n="20"> (20) Ne molim samo za ove nego i za one koji će na njihovu riječ
                vjerovati u mene: </ab>
               <ab n="21"> (21) da svi budu jedno kao što ti, Oče, u meni i ja u tebi, neka i
                oni u nama budu da svijet uzvjeruje da si me ti poslao. </ab>
               <ab n="22"> (22) I slavu koju si ti dao meni ja dadoh njima: da budu jedno kao
                što smo mi jedno - </ab>
               <ab n="23"> (23) ja u njima i ti u meni, da tako budu savršeno jedno da svijet
                upozna da si me ti poslao i ljubio njih kao što si mene ljubio. </ab>
               <ab n="24"> (24) Oče, hoću da i oni koje si mi dao budu gdje sam ja, da i oni
                budu sa mnom: da gledaju moju slavu, slavu koju si mi dao jer si me ljubio prije
                postanka svijeta. </ab>
               <ab n="25"> (25) Oče pravedni, svijet te nije upoznao, ja te upoznah; a i ovi
                upoznaše da si me ti poslao. </ab>
               <ab n="26"> (26) I njima sam očitovao tvoje ime, i još ću očitovati, da ljubav
                kojom si ti mene ljubio bude u njima - i ja u njima." </ab>
            </div>
            <div n="18" type="chapter">
               <ab n="1"> (18) To rekavši, zaputi se Isus sa svojim učenicima na drugu stranu
                potoka Cedrona. Ondje bijaše vrt u koji uđe Isus i njegovi učenici. </ab>
               <ab n="2"> (2) A poznavaše to mjesto i Juda, njegov izdajica, jer se Isus tu
                često sastajao sa svojim učenicima. </ab>
               <ab n="3"> (3) Juda onda uze četu i od svećeničkih glavara i farizeja sluge te
                dođe onamo sa zubljama, svjetiljkama i oružjem. </ab>
               <ab n="4"> (4) Znajući sve što će s njim biti, istupi Isus naprijed te ih upita:
                "Koga tražite?" </ab>
               <ab n="5"> (5) Odgovore mu: "Isusa Nazarećanina." Reče im Isus: "Ja sam!" A
                stajaše s njima i Juda, njegov izdajica. </ab>
               <ab n="6"> (6) Kad im dakle reče: "Ja sam!" - oni ustuknuše i popadaše na
                zemlju. </ab>
               <ab n="7"> (7) Ponovno ih tada upita: "Koga tražite?" Oni odgovore: "Isusa
                Nazarećanina." </ab>
               <ab n="8"> (8) Isus odvrati: "Rekoh vam da sam ja. Ako dakle mene tražite,
                pustite ove da odu" - </ab>
               <ab n="9"> (9) da se ispuni riječ koju reče: "Ne izgubih ni jednoga od onih koje
                si mi dao." </ab>
               <ab n="10"> (10) A Šimun Petar isuče mač koji je imao uza se pa udari slugu
                velikoga svećenika i odsiječe mu desno uho. Sluga se zvao Malho. </ab>
               <ab n="11"> (11) Nato Isus reče Petru: "Djeni mač u korice! Čašu koju mi dade
                Otac zar da ne pijem?" </ab>
               <ab n="12"> (12) Tada četa, zapovjednik i židovski sluge uhvatiše Isusa te ga
                svezaše. </ab>
               <ab n="13"> (13) Odvedoše ga najprije Ani jer on bijaše tast Kajfe, velikoga
                svećenika one godine. </ab>
               <ab n="14"> (14) Kajfa pak ono svjetova Židove: "Bolje da jedan čovjek umre za
                narod." </ab>
               <ab n="15"> (15) Za Isusom su išli Šimun Petar i drugi učenik. Taj učenik bijaše
                poznat s velikim svećenikom pa s Isusom uđe u dvorište velikoga svećenika. </ab>
               <ab n="16"> (16) Petar osta vani kod vrata. Tada taj drugi učenik, znanac
                velikoga svećenika, iziđe i reče vratarici te uvede Petra. </ab>
               <ab n="17"> (17) Nato će sluškinja, vratarica, Petru: "Da nisi i ti od učenika
                toga čovjeka?" On odvrati: "Nisam!" </ab>
               <ab n="18"> (18) A stajahu ondje sluge i stražari, raspirivahu žeravicu jer
                bijaše studeno i grijahu se. S njima je stajao i Petar i grijao se. </ab>
               <ab n="19"> (19) Veliki svećenik zapita Isusa o njegovim učenicima i o njegovu
                nauku. </ab>
               <ab n="20"> (20) Odgovori mu Isus: "Ja sam javno govorio svijetu. Uvijek sam
                naučavao u sinagogi i u Hramu gdje se skupljaju svi Židovi. Ništa nisam u tajnosti
                govorio. </ab>
               <ab n="21"> (21) Zašto mene pitaš? Pitaj one koji su slušali što sam im govorio.
                Oni eto znaju što sam govorio." </ab>
               <ab n="22"> (22) Na te njegove riječi jedan od nazočnih slugu pljusne Isusa
                govoreći: "Tako li odgovaraš velikom svećeniku?" </ab>
               <ab n="23"> (23) Odgovori mu Isus: "Ako sam krivo rekao, dokaži da je krivo! Ako
                li pravo, zašto me udaraš?" </ab>
               <ab n="24"> (24) Ana ga zatim posla svezana Kajfi, velikom svećeniku. </ab>
               <ab n="25"> (25) Šimun Petar stajao je ondje i grijao se. Rekoše mu: "Da nisi i
                ti od njegovih učenika?" On zanijeka: "Nisam!" </ab>
               <ab n="26"> (26) Nato će jedan od slugu velikog svećenika, rođak onoga komu je
                Petar bio odsjekao uho: "Nisam li te ja vidio u vrtu s njime?" </ab>
               <ab n="27"> (27) I Petar opet zanijeka, a pijetao odmah zapjeva. </ab>
               <ab n="28"> (28) Nato odvedoše Isusa od Kajfe u dvor upraviteljev. Bilo je rano
                jutro. I oni ne uđoše da se ne okaljaju, već da mognu blagovati pashu. </ab>
               <ab n="29"> (29) Pilat tada iziđe pred njih i upita: "Kakvu tužbu iznosite
                protiv ovoga čovjeka?" </ab>
               <ab n="30"> (30) Odgovore mu: "Kad on ne bi bio zločinac, ne bismo ga predali
                tebi." </ab>
               <ab n="31"> (31) Reče im nato Pilat: "Uzmite ga vi i sudite mu po svom zakonu."
                Odgovoriše mu Židovi: "Nama nije dopušteno nikoga pogubiti" - </ab>
               <ab n="32"> (32) da se ispuni riječ Isusova kojom je označio kakvom mu je smrću
                umrijeti. </ab>
               <ab n="33"> (33) Nato Pilat uđe opet u dvor, pozove Isusa i upita ga: "Ti li si
                židovski kralj?" </ab>
               <ab n="34"> (34) Isus odgovori: "Govoriš li ti to sam od sebe ili ti to drugi
                rekoše o meni?" </ab>
               <ab n="35"> (35) Pilat odvrati: "Zar sam ja Židov? Tvoj narod i glavari
                svećenički predadoše te meni. Što si učinio?" </ab>
               <ab n="36"> (36) Odgovori Isus: "Kraljevstvo moje nije od ovoga svijeta. Kad bi
                moje kraljevstvo bilo od ovoga svijeta, moje bi se sluge borile da ne budem predan
                Židovima. Ali kraljevstvo moje nije odavde." </ab>
               <ab n="37"> (37) Nato mu reče Pilat: "Ti si dakle kralj?" Isus odgovori: "Ti
                kažeš: ja sam kralj. Ja sam se zato rodio i došao na svijet da svjedočim za istinu.
                Tko je god od istine, sluša moj glas." </ab>
               <ab n="38"> (38) Reče mu Pilat: "Što je istina?" </ab>
               <ab n="39"> (39) Rekavši to, opet iziđe pred Židove i reče im: "Ja ne nalazim na
                njemu nikakve krivice. A u vas je običaj da vam o Pashi nekoga pustim. Hoćete li
                dakle da vam pustim kralja židovskoga?" </ab>
               <ab n="40"> (40) Povikaše nato opet: "Ne toga, nego Barabu!" A Baraba bijaše
                razbojnik. </ab>
            </div>
            <div n="19" type="chapter">
               <ab n="1"> (19) Tada Pilat uze i izbičeva Isusa. </ab>
               <ab n="2"> (2) A vojnici spletoše vijenac od trnja i staviše mu ga na glavu; i
                zaogrnuše ga grimiznim plaštem. </ab>
               <ab n="3"> (3) I prilazili su mu i govorili: "Zdravo kralju židovski!" I
                pljuskali su ga. </ab>
               <ab n="4"> (4) A Pilat ponovno iziđe i reče im: "Evo vam ga izvodim da znate: ne
                nalazim na njemu nikakve krivice." </ab>
               <ab n="5"> (5) Iziđe tada Isus s trnovim vijencem, u grimiznom plaštu. A Pilat
                im kaže: "Evo čovjeka!" </ab>
               <ab n="6"> (6) I kad ga ugledaše glavari svećenički i sluge, povikaše: "Raspni,
                raspni!" Kaže im Pilat: "Uzmite ga vi i raspnite jer ja ne nalazim na njemu
                krivice." </ab>
               <ab n="7"> (7) Odgovoriše mu Židovi: "Mi imamo Zakon i po Zakonu on mora
                umrijeti jer se pravio Sinom Božjim." </ab>
               <ab n="8"> (8) Kad je Pilat čuo te riječi, još se više prestraši </ab>
               <ab n="9"> (9) pa ponovno uđe u dvor i kaže Isusu: "Odakle si ti?" No Isus mu ne
                dade odgovora. </ab>
               <ab n="10"> (10) Tada mu Pilat reče: "Zar meni ne odgovaraš? Ne znaš li da imam
                vlast da te pustim i da imam vlast da te razapnem?" </ab>
               <ab n="11"> (11) Odgovori mu Isus: "Ne bi imao nada mnom nikakve vlasti da ti
                nije dano odozgor. Zbog toga ima veći grijeh onaj koji me predao tebi." </ab>
               <ab n="12"> (12) Od tada ga je Pilat nastojao pustiti. No Židovi vikahu: "Ako
                ovoga pustiš, nisi prijatelj caru. Tko se god pravi kraljem, protivi se caru." </ab>
               <ab n="13"> (13) Čuvši te riječi, Pilat izvede Isusa i posadi na sudačku stolicu
                na mjestu koje se zove Litostrotos - Pločnik, hebrejski Gabata - </ab>
               <ab n="14"> (14) a bijaše upravo priprava za Pashu, oko šeste ure - i kaže
                Židovima: "Evo kralja vašega!" </ab>
               <ab n="15"> (15) Oni na to povikaše: "Ukloni! Ukloni! Raspni ga!" Kaže im Pilat:
                "Zar kralja vašega da razapnem?" Odgovoriše glavari svećenički: "Mi nemamo kralja
                osim cara!" </ab>
               <ab n="16"> (16) Tada im ga preda da se razapne. Uzeše dakle Isusa. </ab>
               <ab n="17"> (17) I noseći svoj križ, iziđe on na mjesto zvano Lubanjsko,
                hebrejski Golgota. </ab>
               <ab n="18"> (18) Ondje ga razapeše, a s njim i drugu dvojicu, s jedne i druge
                strane, a Isusa u sredini. </ab>
               <ab n="19"> (19) A napisa Pilat i natpis te ga postavi na križ. Bilo je
                napisano: "Isus Nazarećanin, kralj židovski." </ab>
               <ab n="20"> (20) Taj su natpis čitali mnogi Židovi jer mjesto gdje je Isus bio
                raspet bijaše blizu grada, a bilo je napisano hebrejski, latinski i grčki. </ab>
               <ab n="21"> (21) Nato glavari svećenički rekoše Pilatu: "Nemoj pisati: 'Kralj
                židovski', nego da je on rekao: 'Kralj sam židovski.'" </ab>
               <ab n="22"> (22) Pilat odgovori: "Što napisah, napisah!" </ab>
               <ab n="23"> (23) Vojnici pak, pošto razapeše Isusa, uzeše njegove haljine i
                razdijeliše ih na četiri dijela - svakom vojniku po dio. A uzeše i donju haljinu,
                koja bijaše nešivena, otkana u komadu odozgor dodolje. </ab>
               <ab n="24"> (24) Rekoše zato među sobom: "Ne derimo je, nego bacimo za nju kocku
                pa komu dopane" - da se ispuni Pismo koje veli: Razdijeliše među se haljine moje, za
                odjeću moju baciše kocku. I vojnici učiniše tako. </ab>
               <ab n="25"> (25) Uz križ su Isusov stajale majka njegova, zatim sestra njegove
                majke, Marija Kleofina, i Marija Magdalena. </ab>
               <ab n="26"> (26) Kad Isus vidje majku i kraj nje učenika kojega je ljubio, reče
                majci: "Ženo! Evo ti sina!" Zatim reče učeniku: "Evo ti majke!" </ab>
               <ab n="27"> (27) I od toga časa uze je učenik k sebi. </ab>
               <ab n="28"> (28) Nakon toga, kako je Isus znao da je sve dovršeno, da bi se
                ispunilo Pismo, reče: "Žedan sam." </ab>
               <ab n="29"> (29) A ondje je stajala posuda puna octa. I natakoše na izopovu
                trsku spužvu natopljenu octom pa je primakoše njegovim ustima. </ab>
               <ab n="30"> (30) Čim Isus uze ocat, reče: "Dovršeno je!" I prignuvši glavu,
                preda duh. </ab>
               <ab n="31"> (31) Kako bijaše Priprava, da ne bi tijela ostala na križu subotom,
                jer velik je dan bio one subote, Židovi zamoliše Pilata da se raspetima prebiju
                golijeni i da se skinu. </ab>
               <ab n="32"> (32) Dođoše dakle vojnici i prebiše golijeni prvomu i drugomu koji
                su s Isusom bili raspeti. </ab>
               <ab n="33"> (33) Kada dođoše do Isusa i vidješe da je već umro, ne prebiše mu
                golijeni, </ab>
               <ab n="34"> (34) nego mu jedan od vojnika kopljem probode bok i odmah poteče krv
                i voda. </ab>
               <ab n="35"> (35) Onaj koji je vidio svjedoči i istinito je svjedočanstvo
                njegovo. On zna da govori istinu da i vi vjerujete </ab>
               <ab n="36"> (36) jer se to dogodilo da se ispuni Pismo: Nijedna mu se kost neće
                slomiti. </ab>
               <ab n="37"> (37) I drugo opet Pismo veli: Gledat će onoga koga su proboli. </ab>
               <ab n="38"> (38) Nakon toga Josip iz Arimateje, koji je - kriomice, u strahu od
                Židova - bio učenik Isusov, zamoli Pilata da smije skinuti tijelo Isusovo. I dopusti
                mu Pilat. Josip dakle ode i skine Isusovo tijelo. </ab>
               <ab n="39"> (39) A dođe i Nikodem - koji je ono prije bio došao Isusu noću - i
                donese sa sobom oko sto libara smjese smirne i aloja. </ab>
               <ab n="40"> (40) Uzmu dakle tijelo Isusovo i poviju ga u povoje s miomirisima,
                kako je u Židova običaj za ukop. </ab>
               <ab n="41"> (41) A na mjestu gdje je Isus bio raspet bijaše vrt i u vrtu nov
                grob u koji još nitko ne bijaše položen. </ab>
               <ab n="42"> (42) Ondje dakle zbog židovske Priprave, jer grob bijaše blizu,
                polože Isusa. </ab>
            </div>
            <div n="20" type="chapter">
               <ab n="1"> (20) Prvog dana u tjednu rano ujutro, još za mraka, dođe Marija
                Magdalena na grob i opazi da je kamen s groba dignut. </ab>
               <ab n="2"> (2) Otrči stoga i dođe k Šimunu Petru i drugom učeniku, kojega je
                Isus ljubio, pa im reče: "Uzeše Gospodina iz groba i ne znamo gdje ga staviše." </ab>
               <ab n="3"> (3) Uputiše se onda Petar i onaj drugi učenik i dođoše na grob. </ab>
               <ab n="4"> (4) Trčahu obojica zajedno, ali onaj drugi učenik prestignu Petra i
                stiže prvi na grob. </ab>
               <ab n="5"> (5) Sagne se i opazi povoje gdje leže, ali ne uđe. </ab>
               <ab n="6"> (6) Uto dođe i Šimun Petar koji je išao za njim i uđe u grob. Ugleda
                povoje gdje leže </ab>
               <ab n="7"> (7) i ubrus koji bijaše na glavi Isusovoj, ali nije bio uz povoje,
                nego napose svijen na jednome mjestu. </ab>
               <ab n="8"> (8) Tada uđe i onaj drugi učenik koji prvi stiže na grob i vidje i
                povjerova. </ab>
               <ab n="9"> (9) Jer oni još ne upoznaše Pisma da Isus treba da ustane od mrtvih. </ab>
               <ab n="10"> (10) Potom se učenici vratiše kući. </ab>
               <ab n="11"> (11) A Marija je stajala vani kod groba i plakala. </ab>
               <ab n="12"> (12) Zaplakana zaviri u grob i ugleda dva anđela u bjelini kako
                sjede na mjestu gdje je ležalo tijelo Isusovo - jedan kod glave, drugi kod nogu. </ab>
               <ab n="13"> (13) Kažu joj oni: "Ženo, što plačeš?" Odgovori im: "Uzeše Gospodina
                mojega i ne znam gdje ga staviše." </ab>
               <ab n="14"> (14) Rekavši to, obazre se i ugleda Isusa gdje stoji, ali nije znala
                da je to Isus. </ab>
               <ab n="15"> (15) Kaže joj Isus: "Ženo, što plačeš? Koga tražiš?" Misleći da je
                to vrtlar, reče mu ona: "Gospodine, ako si ga ti odnio, reci mi gdje si ga stavio i
                ja ću ga uzeti." </ab>
               <ab n="16"> (16) Kaže joj Isus: "Marijo!" Ona se okrene te će mu hebrejski:
                "Rabbuni!" - što znači: "Učitelju!" </ab>
               <ab n="17"> (17) Kaže joj Isus: "Ne zadržavaj se sa mnom jer još ne uziđoh Ocu,
                nego idi mojoj braći i javi im: Uzlazim Ocu svomu i Ocu vašemu, Bogu svomu i Bogu
                vašemu." </ab>
               <ab n="18"> (18) Ode dakle Marija Magdalena i navijesti učenicima: "Vidjela sam
                Gospodina i on mi je to rekao." </ab>
               <ab n="19"> (19) I uvečer toga istog dana, prvog u tjednu, dok su učenici u
                strahu od Židova bili zatvorili vrata, dođe Isus, stane u sredinu i reče im: "Mir
                vama!" </ab>
               <ab n="20"> (20) To rekavši, pokaza im svoje ruke i bok. I obradovaše se učenici
                vidjevši Gospodina. </ab>
               <ab n="21"> (21) Isus im stoga ponovno reče: "Mir vama! Kao što mene posla Otac
                i ja šaljem vas." </ab>
               <ab n="22"> (22) To rekavši, dahne u njih i kaže im: "Primite Duha Svetoga. </ab>
               <ab n="23"> (23) Kojima otpustite grijehe, otpuštaju im se; kojima zadržite,
                zadržani su im." </ab>
               <ab n="24"> (24) Ali Toma zvani Blizanac, jedan od dvanaestorice, ne bijaše s
                njima kad dođe Isus. </ab>
               <ab n="25"> (25) Govorili su mu dakle drugi učenici: "Vidjeli smo Gospodina!" On
                im odvrati: "Ako ne vidim na njegovim rukama biljeg čavala i ne stavim svoj prst u
                mjesto čavala, ako ne stavim svoju ruku u njegov bok, neću vjerovati." </ab>
               <ab n="26"> (26) I nakon osam dana bijahu njegovi učenici opet unutra, a s njima
                i Toma. Vrata bijahu zatvorena, a Isus dođe, stade u sredinu i reče: "Mir vama!" </ab>
               <ab n="27"> (27) Zatim će Tomi: "Prinesi prst ovamo i pogledaj mi ruke! Prinesi
                ruku i stavi je u moj bok i ne budi nevjeran nego vjeran." </ab>
               <ab n="28"> (28) Odgovori mu Toma: "Gospodin moj i Bog moj!" </ab>
               <ab n="29"> (29) Reče mu Isus: "Budući da si me vidio, povjerovao si. Blaženi
                koji ne vidješe, a vjeruju!" </ab>
               <ab n="30"> (30) Isus je pred svojim učenicima učinio i mnoga druga znamenja
                koja nisu zapisana u ovoj knjizi. </ab>
               <ab n="31"> (31) A ova su zapisana da vjerujete: Isus je Krist, Sin Božji, i da
                vjerujući imate život u imenu njegovu. </ab>
            </div>
            <div n="21" type="chapter">
               <ab n="1"> (21) Poslije toga očitova se Isus ponovno učenicima na Tiberijadskome
                moru. Očitova se ovako: </ab>
               <ab n="2"> (2) Bijahu zajedno Šimun Petar, Toma zvani Blizanac, Natanael iz Kane
                Galilejske, zatim Zebedejevi i još druga dva njegova učenika. </ab>
               <ab n="3"> (3) Kaže im Šimun Petar: "Idem ribariti." Rekoše: "Idemo i mi s
                tobom." Izađoše i uđoše u lađu, ali te noći ne uloviše ništa. </ab>
               <ab n="4"> (4) Kad je već svanulo, stade Isus na kraju, ali učenici nisu znali
                da je to Isus. </ab>
               <ab n="5"> (5) Kaže im Isus: "Dječice, imate li što za prismok?" Odgovoriše mu:
                "Nemamo." </ab>
               <ab n="6"> (6) A on im reče: "Bacite mrežu na desnu stranu lađe i naći ćete."
                Baciše oni i više je ne mogoše izvući od mnoštva ribe. </ab>
               <ab n="7"> (7) Tada onaj učenik kojega je Isus ljubio kaže Petru: "Gospodin je!"
                Kad je Šimun Petar čuo da je to Gospodin, pripaše si gornju haljinu, jer bijaše gol,
                te se baci u more. </ab>
               <ab n="8"> (8) Ostali učenici dođoše s lađicom vukući mrežu s ribom jer ne
                bijahu daleko od kraja, samo kojih dvjesta lakata. </ab>
               <ab n="9"> (9) Kad iziđu na kraj, ugledaju pripravljenu žeravicu i na njoj
                pristavljenu ribu i kruh. </ab>
               <ab n="10"> (10) Kaže im Isus: "Donesite riba što ih sada uloviste." </ab>
               <ab n="11"> (11) Nato se Šimun Petar popne i izvuče na kraj mrežu punu velikih
                riba, sto pedeset i tri. I premda ih je bilo toliko, mreža se ne raskinu. </ab>
               <ab n="12"> (12) Kaže im Isus: "Hajde, doručkujte!" I nitko se od učenika ne
                usudi upitati ga: "Tko si ti?" Znali su da je Gospodin. </ab>
               <ab n="13"> (13) Isus pristupi, uzme kruh i dade im, a tako i ribu. </ab>
               <ab n="14"> (14) To se već treći put očitova Isus učenicima pošto uskrsnu od
                mrtvih. </ab>
               <ab n="15"> (15) Nakon doručka upita Isus Šimuna Petra: "Šimune Ivanov, ljubiš
                li me više nego ovi?" Odgovori mu: "Da, Gospodine, ti znaš da te volim." </ab>
               <ab n="16"> (16) Kaže mu: "Pasi jaganjce moje!" Upita ga po drugi put: "Šimune
                Ivanov, ljubiš li me?" Odgovori mu: "Da, Gospodine, ti znaš da te volim!" Kaže mu:
                "Pasi ovce moje!" </ab>
               <ab n="17"> (17) Upita ga treći put: "Šimune Ivanov, voliš li me?" Ražalosti se
                Petar što ga upita treći put: "Voliš li me?" pa mu odgovori: "Gospodine, ti sve
                znaš! Tebi je poznato da te volim." Kaže mu Isus: "Pasi ovce moje!" </ab>
               <ab n="18"> (18) "Zaista, zaista kažem ti: Dok si bio mlađi, sam si se opasivao
                i hodio kamo si htio; ali kad ostariš, raširit ćeš ruke i drugi će te opasivati i
                voditi kamo nećeš." </ab>
               <ab n="19"> (19) A to mu reče nagovješćujući kakvom će smrću proslaviti Boga.
                Rekavši to doda: "Idi za mnom!" </ab>
               <ab n="20"> (20) Petar se okrene i opazi da ga slijedi onaj učenik kojega je
                Isus ljubio i koji se za večere bijaše privio Isusu uz prsa i upitao ga: "Gospodine,
                tko će te to izdati?" </ab>
               <ab n="21"> (21) Vidjevši ga, Petar kaže Isusu: "Gospodine, a što s ovim?" </ab>
               <ab n="22"> (22) Odgovori mu Isus: "Ako hoću da on ostane dok ne dođem, što je
                tebi do toga? Ti idi za mnom!" </ab>
               <ab n="23"> (23) Stoga se pronese među braćom glas da onaj učenik neće umrijeti.
                No Isus mu nije rekao: "Neće umrijeti", nego: "Ako hoću da on ostane dok ne dođem,
                što je tebi do toga?" </ab>
               <ab n="24"> (24) Taj učenik za ovo svjedoči i ovo napisa. I znamo da je istinito
                svjedočanstvo njegovo. </ab>
               <ab n="25"> (25) A ima još mnogo toga što učini Isus i kad bi se sve redom
                popisalo, sav svijet, mislim, ne bi obuhvatio knjiga koje bi se napisale. </ab>
            </div>
         </div>
         <div n="44" ana="Apg" type="book">
            <div n="1" type="chapter">
               <ab n="1"> (1.1) Prvu sam knjigu, Teofile, sastavio o svemu što je Isus činio i
                učio </ab>
               <ab n="2"> (2) do dana kad je uznesen pošto je dao upute apostolima koje je
                izabrao po Duhu Svetome. </ab>
               <ab n="3"> (3) Njima je poslije svoje muke mnogim dokazima pokazao da je živ,
                četrdeset im se dana ukazivao i govorio o kraljevstvu Božjem. </ab>
               <ab n="4"> (4) I dok je jednom s njima blagovao, zapovjedi im da ne napuštaju
                Jeruzalema, nego neka čekaju Obećanje Očevo "koje čuste od mene: </ab>
               <ab n="5"> (5) Ivan je krstio vodom, a vi ćete naskoro nakon ovih dana biti
                kršteni Duhom Svetim." </ab>
               <ab n="6"> (6) Nato ga sabrani upitaše: "Gospodine, hoćeš li u ovo vrijeme
                Izraelu opet uspostaviti kraljevstvo?" </ab>
               <ab n="7"> (7) On im odgovori: "Nije vaše znati vremena i zgode koje je Otac
                podredio svojoj vlasti. </ab>
               <ab n="8"> (8) Nego primit ćete snagu Duha Svetoga koji će sići na vas i bit
                ćete mi svjedoci u Jeruzalemu, po svoj Judeji i Samariji i sve do kraja zemlje." </ab>
               <ab n="9"> (9) Kada to reče, bi uzdignut njima naočigled i oblak ga ote njihovim
                očima. </ab>
               <ab n="10"> (10) I dok su netremice gledali kako on odlazi na nebo, gle, dva
                čovjeka stadoše kraj njih u bijeloj odjeći </ab>
               <ab n="11"> (11) i rekoše im: "Galilejci, što stojite i gledate u nebo? Ovaj
                Isus koji je od vas uznesen na nebo isto će tako doći kao što ste vidjeli da odlazi
                na nebo." </ab>
               <ab n="12"> (12) Onda se vratiše u Jeruzalem s brda zvanoga Maslinsko, koje je
                blizu Jeruzalema, udaljeno jedan subotni hod. </ab>
               <ab n="13"> (13) I pošto uđu u grad, uspnu se u gornju sobu gdje su boravili:
                Petar i Ivan i Jakov i Andrija, Filip i Toma, Bartolomej i Matej, Jakov Alfejev i
                Šimun Revnitelj i Juda Jakovljev - </ab>
               <ab n="14"> (14) svi oni bijahu jednodušno postojani u molitvi sa ženama, i
                Marijom, majkom Isusovom, i braćom njegovom. </ab>
               <ab n="15"> (15) U one dane ustade Petar među braćom - a bijaše sakupljenog
                naroda oko sto i dvadeset duša - i reče: </ab>
               <ab n="16"> (16) "Braćo! Trebalo je da se ispuni Pismo što ga na usta Davidova
                proreče Duh Sveti o Judi koji bijaše vođa onih što uhvatiše Isusa. </ab>
               <ab n="17"> (17) A Juda se ubrajao među nas i imao udio u ovoj službi. </ab>
               <ab n="18"> (18) On, eto, steče predio cijenom nepravednosti pa se stropošta,
                raspuče po sredini i razli mu se sva utroba. </ab>
               <ab n="19"> (19) I svim je Jeruzalemcima znano da se onaj predio njihovim
                jezikom zove Akeldama, to jest Predio smrti. </ab>
               <ab n="20"> (20) Pisano je doista u Knjizi psalama: Njegova kuća nek opusti, nek
                ne bude stanovnika u njoj! Njegovo nadgledništvo nek dobije drugi! </ab>
               <ab n="21"> (21) Jedan dakle od ovih ljudi što bijahu s nama za sve vrijeme što
                je među nama živio Gospodin Isus - </ab>
               <ab n="22"> (22) počevši od krštenja Ivanova pa sve do dana kad bi uzet od nas -
                treba da bude svjedokom njegova uskrsnuća. </ab>
               <ab n="23"> (23) I postaviše dvojicu: Josipa koji se zvao Barsaba a prozvao se
                Just, i Matiju. </ab>
               <ab n="24"> (24) Onda se pomoliše: "Ti, Gospodine, poznavaoče svih srdaca,
                pokaži koga si od ove dvojice izabrao </ab>
               <ab n="25"> (25) da primi mjesto ove apostolske službe kojoj se iznevjeri Juda
                da ode na svoje mjesto." </ab>
               <ab n="26"> (26) Onda baciše kocke i kocka pade na Matiju; tako bi pribrojen
                jedanaestorici apostola. </ab>
            </div>
            <div n="2" type="chapter">
               <ab n="1"> (2.1) Kad je napokon došao dan Pedesetnice, svi su bili zajedno na
                istome mjestu. </ab>
               <ab n="2"> (2) I eto iznenada šuma s neba, kao kad se digne silan vjetar. Ispuni
                svu kuću u kojoj su bili. </ab>
               <ab n="3"> (3) I pokažu im se kao neki ognjeni razdijeljeni jezici te siđe po
                jedan na svakoga od njih. </ab>
               <ab n="4"> (4) Svi se napuniše Duha Svetoga i počeše govoriti drugim jezicima,
                kako im već Duh davaše zboriti. </ab>
               <ab n="5"> (5) A u Jeruzalemu su boravili Židovi, ljudi pobožni iz svakog naroda
                pod nebom. </ab>
               <ab n="6"> (6) Pa kad nasta ona huka, strča se mnoštvo i smete jer ih je svatko
                čuo govoriti svojim jezikom. </ab>
               <ab n="7"> (7) Svi su bili izvan sebe i divili se govoreći: "Gle! Nisu li svi
                ovi što govore Galilejci? </ab>
               <ab n="8"> (8) Pa kako to da ih svatko od nas čuje na svojem materinskom jeziku? </ab>
               <ab n="9"> (9) Parti, Međani, Elamljani, žitelji Mezopotamije, Judeje i
                Kapadocije, Ponta i Azije, </ab>
               <ab n="10"> (10) Frigije i Pamfilije, Egipta i krajeva libijskih oko Cirene,
                pridošlice Rimljani, </ab>
               <ab n="11"> (11) Židovi i sljedbenici, Krećani i Arapi - svi ih mi čujemo gdje
                našim jezicima razglašuju veličanstvena djela Božja." </ab>
               <ab n="12"> (12) Svi su izvan sebe zbunjeno jedan drugog pitali: "Što bi to
                moglo biti?" </ab>
               <ab n="13"> (13) Drugi su pak, podrugujući se, govorili: "Slatkog su se vina
                ponapili!" </ab>
               <ab n="14"> (14) A Petar zajedno s jedanaestoricom ustade, podiže glas i
                prozbori: "Židovi i svi što boravite u Jeruzalemu, ovo znajte i riječi mi
                poslušajte: </ab>
               <ab n="15"> (15) Nisu ovi pijani, kako vi mislite - ta istom je treća ura dana - </ab>
               <ab n="16"> (16) nego to je ono što je rečeno po proroku Joelu: </ab>
               <ab n="17"> (17) "U posljednje dane, govori Bog: Izlit ću Duha svoga na svako
                tijelo i proricat će vaši sinovi i kćeri, vaši će mladići gledati viđenja, a starci
                vaši sne sanjati. </ab>
               <ab n="18"> (18)Čak ću i na sluge i sluškinje svoje izliti Duha svojeg u dane
                one i proricat će. </ab>
               <ab n="19"> (19) Pokazat ću čudesa na nebu gore i znamenja na zemlji dolje, krv i
                oganj i stupove dima. </ab>
               <ab n="20"> (20) Sunce će se prometnut u tminu, a mjesec u krv prije nego svane
                Dan Gospodnji velik i slavan. </ab>
               <ab n="21"> (21) I tko god prizove ime Gospodnje bit će spašen." </ab>
               <ab n="22"> (22) "Izraelci, čujte ove riječi: Isusa Nazarećanina, čovjeka kojega
                Bog pred vama potvrdi silnim djelima, čudesima i znamenjima koja, kao što znate, po
                njemu učini među vama - </ab>
               <ab n="23"> (23) njega, predana po odlučenu naumu i promislu Božjem, po rukama
                bezakonika razapeste i pogubiste. </ab>
               <ab n="24"> (24) Ali Bog ga uskrisi oslobodivši ga grozote smrti jer ne bijaše
                moguće da ona njime ovlada. </ab>
               <ab n="25"> (25) David doista za nj kaže: Gospodin mi je svagda pred očima jer
                mi je zdesna da ne posrnem. </ab>
               <ab n="26"> (26) Stog mi se raduje srce i kliče jezik, pa i tijelo mi spokojno
                počiva. </ab>
               <ab n="27"> (27) Jer mi nećeš ostaviti dušu u Podzemlju ni dati da pravednik tvoj
                truleži ugleda. </ab>
               <ab n="28"> (28) Pokazat ćeš mi stazu života, ispuniti me radošću lica svoga. </ab>
               <ab n="29"> (29) Braćo, dopustite da vam otvoreno kažem: praotac je David umro,
                pokopan je i eno mu među nama groba sve do današnjeg dana. </ab>
               <ab n="30"> (30) Ali kako je bio prorok i znao da mu se zakletvom zakle Bog plod
                utrobe njegove posaditi na prijestolje njegovo, </ab>
               <ab n="31"> (31) unaprijed je vidio i navijestio uskrsnuće Kristovo: Nije
                ostavljen u Podzemlju niti mu tijelo truleži ugleda. </ab>
               <ab n="32"> (32) Toga Isusa uskrisi Bog! Svi smo mi tomu svjedoci. </ab>
               <ab n="33"> (33) Desnicom dakle Božjom uzvišen, primio je od Oca Obećanje, Duha
                Svetoga, i izlio ga kako i sami gledate i slušate. </ab>
               <ab n="34"> (34) Ta David nije bio uznesen na nebesa, a veli: Reče Gospodin
                Gospodinu mojemu: 'Sjedi mi zdesna' </ab>
               <ab n="35"> (35) dok ne položim neprijatelje tvoje za podnožje nogama tvojim! </ab>
               <ab n="36"> (36) Pouzdano dakle neka znade sav dom Izraelov da je toga Isusa
                kojega vi razapeste Bog učinio i Gospodinom i Kristom." </ab>
               <ab n="37"> (37) Kad su to čuli, duboko potreseni rekoše Petru i drugim
                apostolima: "Što nam je činiti, braćo?" </ab>
               <ab n="38"> (38) Petar će im: "Obratite se i svatko od vas neka se krsti u ime
                Isusa Krista da vam se oproste grijesi i primit ćete dar, Duha Svetoga. </ab>
               <ab n="39"> (39) Ta za vas je ovo obećanje i za djecu vašu i za sve one
                izdaleka, koje pozove Gospodin Bog naš." </ab>
               <ab n="40"> (40) I mnogim je drugim riječima još svjedočio i hrabrio ih:
                "Spasite se od naraštaja ovog opakog!" </ab>
               <ab n="41"> (41) I oni prigrliše riječ njegovu i krstiše se te im se u onaj dan
                pridruži oko tri tisuće duša. </ab>
               <ab n="42"> (42) Bijahu postojani u nauku apostolskom, u zajedništvu, lomljenju
                kruha i molitvama. </ab>
               <ab n="43"> (43) Strahopoštovanje obuzimaše svaku dušu: apostoli su činili mnoga
                čudesa i znamenja. </ab>
               <ab n="44"> (44) Svi koji prigrliše vjeru bijahu združeni i sve im bijaše
                zajedničko. </ab>
               <ab n="45"> (45) Sva bi imanja i dobra prodali porazdijelili svima kako bi tko
                trebao. </ab>
               <ab n="46"> (46) Svaki bi dan jednodušno i postojano hrlili u Hram, u kućama bi
                lomili kruh te u radosti i prostodušnosti srca zajednički uzimali hranu </ab>
               <ab n="47"> (47) hvaleći Boga i uživajući naklonost svega naroda. Gospodin je
                pak danomice zajednici pridruživao spasenike. </ab>
            </div>
            <div n="3" type="chapter">
               <ab n="1"> (3.1) Petar i Ivan uzlazili su u Hram na devetu molitvenu uru. </ab>
               <ab n="2"> (2) Upravo su donosili nekog čovjeka, hroma od majčine utrobe; njega
                bi svaki dan postavljali kod hramskih vrata, zvanih Divna, da prosi milostinju od
                onih koji ulaze u Hram. </ab>
               <ab n="3"> (3) On ugleda Petra i Ivana upravo kad zakoračiše u Hram te zamoli
                milostinju. </ab>
               <ab n="4"> (4) Petar ga zajedno s Ivanom prodorno pogleda i reče: "Pogledaj u
                nas!" </ab>
               <ab n="5"> (5) Dok ih je molećivo motrio očekujući od njih nešto dobiti, </ab>
               <ab n="6"> (6) reče mu Petar: "Srebra i zlata nema u mene, ali što imam - to ti
                dajem: u ime Isusa Krista Nazarećanina hodaj!" </ab>
               <ab n="7"> (7) I uhvativši ga za desnu ruku, pridiže ga: umah mu omoćaše noge i
                gležnjevi </ab>
               <ab n="8"> (8) pa skoči, uspravi se, stane hodati te uđe s njima u Hram
                hodajući, poskakujući i hvaleći Boga. </ab>
               <ab n="9"> (9) Sav ga narod vidje kako hoda i hvali Boga. </ab>
               <ab n="10"> (10) Razabraše da je to on - onaj koji je na Divnim vratima Hrama
                prosio milostinju - i ostadoše zapanjeni i izvan sebe zbog onoga što se s njim
                dogodilo. </ab>
               <ab n="11"> (11) Kako se pak on držao Petra i Ivana, sav se narod zapanjen strča
                k njima u trijem zvani Salomonov. </ab>
               <ab n="12"> (12) Kada to vidje Petar, obrati se narodu: "Izraelci, što se ovomu
                čudite? Ili što nas gledate kao da smo svojom snagom ili pobožnošću postigli da ovaj
                prohoda? </ab>
               <ab n="13"> (13) Bog Abrahamov, Izakov i Jakovljev, Bog otaca naših, proslavi
                slugu svoga, Isusa kojega vi predadoste i kojega se odrekoste pred Pilatom kad već
                bijaše odlučio pustiti ga. </ab>
               <ab n="14"> (14) Vi se odrekoste Sveca i Pravednika, a izmoliste da vam se
                daruje ubojica. </ab>
               <ab n="15"> (15) Začetnika života ubiste. Ali Bog ga uskrisi od mrtvih, čemu smo
                mi svjedoci." </ab>
               <ab n="16"> (16) "I po vjeri u njegovo ime, to je ime dalo snagu ovomu kojega
                gledate i poznate: vjera u Njega vratila je ovomu potpuno zdravlje naočigled vas
                sviju." </ab>
               <ab n="17"> (17) "I sada, braćo, znam da ste ono uradili iz neznanja kao i
                glavari vaši. </ab>
               <ab n="18"> (18) Ali Bog tako ispuni što unaprijed navijesti po ustima svih
                proroka: da će njegov Pomazanik trpjeti. </ab>
               <ab n="19"> (19) Pokajte se dakle i obratite da se izbrišu grijesi vaši </ab>
               <ab n="20"> (20) pa od Gospodina dođu vremena rashlade te on pošalje vama
                unaprijed namijenjenog Pomazanika, Isusa." </ab>
               <ab n="21"> (21) Njega treba da nebo pridrži do vremena uspostave svega što
                obeća Bog na usta svetih proroka svojih odvijeka." </ab>
               <ab n="22"> (22) "Mojsije tako reče: Proroka poput mene od vaše braće podignut
                će vam Gospodin, Bog vaš. Njega slušajte u svemu što vam god reče. </ab>
               <ab n="23"> (23) I svaka duša koja ne posluša toga proroka, neka se iskorijeni iz
                naroda." </ab>
               <ab n="24"> (24) "I svi Proroci koji su - od Samuela dalje - govorili, također
                su navijestili ove dane." </ab>
               <ab n="25"> (25) "Vi ste sinovi proroka i Saveza koji sklopi Bog s ocima vašim
                govoreći Abrahamu: Potomstvom će se tvojim blagoslivljati sva plemena zemlje. </ab>
               <ab n="26"> (26) Vama najprije podiže Bog Slugu svoga i posla ga blagoslivljati
                vas da se svatko obrati od opačina svojih." </ab>
            </div>
            <div n="4" type="chapter">
               <ab n="1"> (4.1) Dok su oni još govorili narodu, priđu im svećenici, hramski
                zapovjednik i saduceji, </ab>
               <ab n="2"> (2) ozlovoljeni što uče narod i navješćuju - u Isusu - uskrsnuće od
                mrtvih; </ab>
               <ab n="3"> (3) pograbe ih i bace u tamnicu do sutra jer već bijaše večer. </ab>
               <ab n="4"> (4) Ipak mnogi od onih koji su čuli Riječ, povjerovaše te broj
                vjernika poraste nekako do pet tisuća. </ab>
               <ab n="5"> (5) Sutradan se sastadoše u Jeruzalemu glavari, starješine i
                pismoznanci - </ab>
               <ab n="6"> (6) i veliki svećenik Ana, i Kajfa, i Ivan, i Aleksandar, i svi od
                roda velikosvećeničkoga. </ab>
               <ab n="7"> (7) Izvedoše apostole preda se pa ih stadoše ispitivati: "Kojom
                snagom ili po kojem imenu vi to učiniste?" </ab>
               <ab n="8"> (8) Onda Petar pun Duha Svetoga reče: "Glavari narodni i starješine! </ab>
               <ab n="9"> (9) Zar mi danas odgovaramo zbog dobra djela učinjena bolesnu
                čovjeku? Po kome je ovaj spašen? </ab>
               <ab n="10"> (10) Neka bude znano svima vama i svemu narodu Izraelovu: po imenu
                Isusa Krista Nazarećanina, kojega ste vi raspeli, a kojega Bog uskrisi od mrtvih! Po
                njemu ovaj stoji pred vama zdrav! </ab>
               <ab n="11"> (11) On je onaj kamen koji vi graditelji odbaciste, ali koji postade
                kamen zaglavni. </ab>
               <ab n="12"> (12) I nema ni u kome drugom spasenja. Nema uistinu pod nebom
                drugoga imena dana ljudima po kojemu se možemo spasiti." </ab>
               <ab n="13"> (13) Kad vidješe neustrašivost Petrovu i Ivanovu, a znajući da su to
                ljudi nepismeni i neuki, bijahu u čudu; znali su ih, da bijahu s Isusom, ali </ab>
               <ab n="14"> (14) videći gdje s njima stoji izliječeni čovjek, nisu mogli ništa
                protusloviti. </ab>
               <ab n="15"> (15) Stoga zapovjediše da izađu iz vijećnice pa stadoše
                raspravljati: </ab>
               <ab n="16"> (16) "Što ćemo s tim ljudima? Ta učinili su očit znak, poznat svim
                Jeruzalemcima, ne možemo ga nijekati; </ab>
               <ab n="17"> (17) ali da se još više ne razglasi u narod, zaprijetimo im da
                nikomu živom o tom Imenu više ne govore." </ab>
               <ab n="18"> (18) Pozvaše ih i zapovjediše im da podnipošto ne zbore niti
                naučavaju u ime Isusovo. </ab>
               <ab n="19"> (19) Ali im Petar i Ivan odgovoriše: "Sudite je li pred Bogom pravo
                slušati radije vas nego Boga. </ab>
               <ab n="20"> (20) Mi doista ne možemo ne govoriti što vidjesmo i čusmo." </ab>
               <ab n="21"> (21) Ali oni ne našavši kako da ih kazne, opet im zaprijete pa ih
                otpuste poradi naroda jer su svi slavili Boga zbog onoga što se dogodilo. </ab>
               <ab n="22"> (22) Jer čovjeku na kom se dogodi čudo ozdravljenja bijaše više od
                četrdeset godina. </ab>
               <ab n="23"> (23) Otpušteni, odoše svojima i javiše što im rekoše veliki
                svećenici i starješine. </ab>
               <ab n="24"> (24) Kad su oni to čuli, jednodušno podigoše glas k Bogu i rekoše:
                "Gospodine, ti si stvorio nebo i zemlju i more i sve što je u njima! </ab>
               <ab n="25"> (25) Ti si na usta oca našega, sluge svoga Davida, po Duhu Svetom
                rekao: Zašto se bune narodi, zašto puci ludosti snuju? </ab>
               <ab n="26"> (26) Ustaju kraljevi zemaljski, Knezovi se rote protiv Gospodina i
                protiv Pomazanika njegova. </ab>
               <ab n="27"> (27) Rote se, uistinu, u ovome gradu na svetog Slugu tvoga Isusa,
                kog pomaza, rote se Herod i Poncije Pilat zajedno s narodima i pucima izraelskim </ab>
               <ab n="28"> (28) da učine što tvoja ruka i tvoja volja predodredi da se zbude. </ab>
               <ab n="29"> (29) I evo sada, Gospodine, promotri prijetnje njihove i daj slugama
                svojim sa svom smjelošću navješćivati riječ tvoju! </ab>
               <ab n="30"> (30) Pruži ruku svoju da bude ozdravljenja, znamenja i čudesa po
                imenu svetoga Sluge tvoga Isusa." </ab>
               <ab n="31"> (31) I pošto se pomoliše, potrese se mjesto gdje bijahu sabrani, i
                svi se napuniše Duha Svetoga te stanu navješćivati riječ Božju smjelo. </ab>
               <ab n="32"> (32) U mnoštva onih što prigrliše vjeru bijaše jedno srce i jedna
                duša. I nijedan od njih nije svojim zvao ništa od onoga što je imao, nego im sve
                bijaše zajedničko. </ab>
               <ab n="33"> (33) Apostoli pak velikom silom davahu svjedočanstvo o uskrsnuću
                Gospodina Isusa i svi uživahu veliku naklonost. </ab>
               <ab n="34"> (34) Doista, nitko među njima nije oskudijevao jer koji bi god
                posjedovali zemljišta ili kuće, prodavali bi ih i utržak donosili </ab>
               <ab n="35"> (35) i stavljali pred noge apostolima. A dijelilo se svakomu koliko
                je trebao. </ab>
               <ab n="36"> (36) A Josip, od apostola prozvan Barnaba, što znači Sin utjehe,
                levit, rodom Cipranin, </ab>
               <ab n="37"> (37) posjedovaše jednu njivu; proda je pa donese novac i postavi
                pred noge apostolima. </ab>
            </div>
            <div n="5" type="chapter">
               <ab n="1"> (5.1) Neki pak čovjek po imenu Ananija, zajedno sa svojom ženom
                Safirom proda imanje </ab>
               <ab n="2"> (2) pa u dogovoru sa ženom odvoji nešto od utrška, a samo jedan dio
                donese i postavi pred noge apostolima. </ab>
               <ab n="3"> (3) Petar mu reče: "Ananija, zašto ti Sotona ispuni srce te si slagao
                Duhu Svetomu i odvojio od utrška imanja? </ab>
               <ab n="4"> (4) Da je ostalo neprodano, ne bi li tvoje ostalo; i jednoć prodano,
                nije li u tvojoj vlasti? Zašto si se na takvo što odlučio? Nisi slagao ljudima, nego
                Bogu!" </ab>
               <ab n="5"> (5) Kako Ananija ču te riječi, sruši se i izdahnu. I silan strah
                spopade sve koji su to čuli. </ab>
               <ab n="6"> (6) Nato ustanu mladići, poviju ga, iznesu i pokopaju. </ab>
               <ab n="7"> (7) Nakon otprilike tri sata uđe njegova žena ne znajući što se
                dogodilo. </ab>
               <ab n="8"> (8) Petar joj reče: "Reci mi, jeste li za toliko dali imanje?" Ona
                odgovori: "Da, za toliko." </ab>
               <ab n="9"> (9) A Petar će joj: "Što vam bi da se složiste iskušati Duha
                Gospodnjega? Eto na vratima nogu onih koji ti pokopaše muža! I tebe će iznijeti!" </ab>
               <ab n="10"> (10) Ona se umah sruši do njegovih nogu i izdahnu. Oni mladići uđu,
                nađu je mrtvu, iznesu je i pokopaju uz muža. </ab>
               <ab n="11"> (11) I silan strah spopade cijelu Crkvu i sve koji su to čuli. </ab>
               <ab n="12"> (12) Po rukama se apostolskim događala mnoga znamenja i čudesa u
                narodu. Svi su se jednodušno okupljali u Trijemu Salomonovu. </ab>
               <ab n="13"> (13) Nitko se drugi nije usuđivao pridružiti im se, ali ih je narod
                veličao. </ab>
               <ab n="14"> (14) I sve se više povećavalo mnoštvo muževa i žena što vjerovahu
                Gospodinu </ab>
               <ab n="15"> (15) tako da su na trgove iznosili bolesnike i postavljali ih na
                ležaljkama i posteljama ne bi li, kad Petar bude prolazio, bar sjena njegova
                osjenila kojega od njih. </ab>
               <ab n="16"> (16) A slijegalo bi se i mnoštvo iz gradova oko Jeruzalema: donosili
                bi bolesnike i opsjednute od nečistih duhova, i svi bi ozdravljali. </ab>
               <ab n="17"> (17) Onda se podiže veliki svećenik i sve njegove pristaše - sljedba
                saducejska. </ab>
               <ab n="18"> (18) Puni zavisti, pohvataju apostole i strpaju ih u javnu tamnicu. </ab>
               <ab n="19"> (19) Ali anđeo Gospodnji noću otvori vrata tamnice, izvede ih i
                reče: </ab>
               <ab n="20"> (20) "Pođite i postojano u Hramu navješćujte narodu sve riječi
                Života ovoga." </ab>
               <ab n="21"> (21) Poslušni, u praskozorje su ušli u Hram te naučavali. Uto stiže
                veliki svećenik i njegove pristaše, sazovu Vijeće i sve starješinstvo sinova
                Izraelovih pa pošalju u zatvor da ih dovedu. </ab>
               <ab n="22"> (22) Kad stražari stigoše onamo, ne nađoše ih u tamnici pa se vrate
                i jave: </ab>
               <ab n="23"> (23) "Zatvor smo našli sa svom pomnjom zatvoren i čuvare na straži
                pred vratima, ali kad smo otvorili, nikoga unutra ne nađosmo." </ab>
               <ab n="24"> (24) Kad su hramski zapovjednik i veliki svećenici čuli te riječi, u
                nedoumici su se pitali što bi to moglo biti. </ab>
               <ab n="25"> (25) Nato netko pristigne i dojavi im: "Eno, ljudi koje baciste u
                tamnicu, u Hramu stoje i uče narod." </ab>
               <ab n="26"> (26) Tada zapovjednik sa stražarima ode te ih dovede - ne na silu
                jer se bojahu da ih narod ne kamenuje. </ab>
               <ab n="27"> (27) Dovedoše ih i privedoše pred Vijeće. Veliki ih svećenik zapita: </ab>
               <ab n="28"> (28) "Nismo li vam strogo zabranili učiti u to Ime? A vi ste eto
                napunili Jeruzalem svojim naukom i hoćete na nas navući krv toga čovjeka." </ab>
               <ab n="29"> (29) Petar i apostoli odvrate: "Treba se većma pokoravati Bogu
                negoli ljudima! </ab>
               <ab n="30"> (30) Bog otaca naših uskrisi Isusa kojega vi smakoste objesivši ga
                na drvo. </ab>
               <ab n="31"> (31) Njega Bog desnicom svojom uzvisi za Začetnika i Spasitelja da
                obraćenjem podari Izraela i oproštenjem grijeha. </ab>
               <ab n="32"> (32) I mi smo svjedoci tih događaja i Duh Sveti kojega dade Bog
                onima što mu se pokoravaju." </ab>
               <ab n="33"> (33) Nato se oni razgnjeviše i htjedoše ih ubiti. </ab>
               <ab n="34"> (34) Ali ustade u Vijeću neki farizej imenom Gamaliel, zakonoznanac,
                kojega je poštovao sav narod. On zapovjedi da ljude načas izvedu </ab>
               <ab n="35"> (35) pa će vijećnicima: "Izraelci, dobro promislite što ćete s tim
                ljudima. </ab>
               <ab n="36"> (36) Ta prije nekog vremena podiže se Teuda tvrdeći da je netko, i
                uza nj prista oko četiri stotine ljudi. Bi smaknut i sve mu se pristaše razbjegoše i
                netragom ih nesta. </ab>
               <ab n="37"> (37) Nakon toga se u dane popisa podiže Juda Galilejac i odvuče
                narod za sobom. I on propade i sve mu se pristaše raspršiše. </ab>
               <ab n="38"> (38) I sad evo kanite se, velim vam, tih ljudi i otpustite ih. Jer
                ako je taj naum ili to djelo od ljudi, propast će; </ab>
               <ab n="39"> (39) ako li je pak od Boga, nećete ga moći uništiti - da se i s
                Bogom u ratu ne nađete." Poslušaju ga </ab>
               <ab n="40"> (40) pa dozovu apostole, išibaju ih, zapovjede im da ne govore u ime
                Isusovo pa ih otpuste. </ab>
               <ab n="41"> (41) Oni pak odu ispred Vijeća radosni što bijahu dostojni podnijeti
                pogrde za Ime. </ab>
               <ab n="42"> (42) I svaki su dan u Hramu i po kućama neprestance učili i
                navješćivali Krista, Isusa. </ab>
            </div>
            <div n="6" type="chapter">
               <ab n="1"> (6.1) U one dane, kako se broj učenika množio, Židovi grčkog jezika
                stadoše mrmljati protiv domaćih Židova što se u svagdanjem služenju zanemaruju
                njihove udovice. </ab>
               <ab n="2"> (2) Dvanaestorica nato sazvaše mnoštvo učenika i rekoše: "Nije pravo
                da mi napustimo riječ Božju da bismo služili kod stolova. </ab>
               <ab n="3"> (3) De pronađite, braćo, između sebe sedam muževa na dobru glasu,
                punih Duha i mudrosti. Njih ćemo postaviti nad ovom službom, </ab>
               <ab n="4"> (4) a mi ćemo se posvetiti molitvi i posluživanju Riječi." </ab>
               <ab n="5"> (5) Prijedlog se svidje svemu mnoštvu pa izabraše Stjepana, muža puna
                vjere i Duha Svetoga, zatim Filipa, Prohora, Nikanora, Timona, Parmenu te
                antiohijskog pridošlicu Nikolu. </ab>
               <ab n="6"> (6) Njih postave pred apostole, a oni pomolivši se, polože na njih
                ruke. </ab>
               <ab n="7"> (7) I riječ je Božja rasla, uvelike se množio broj učenika u
                Jeruzalemu i veliko je mnoštvo svećenika prihvaćalo vjeru. </ab>
               <ab n="8"> (8) Stjepan je pun milosti i snage činio velika čudesa i znamenja u
                narodu. </ab>
               <ab n="9"> (9) Nato se digoše neki iz takozvane sinagoge Slobodnjaka, Cirenaca,
                Aleksandrinaca te onih iz Cilicije i Azije pa počeše raspravljati sa Stjepanom, </ab>
               <ab n="10"> (10) ali nisu mogli odoljeti mudrosti i Duhu kojim je govorio. </ab>
               <ab n="11"> (11) Onda podmetnuše neke ljude koji rekoše: "Čuli smo ga govoriti
                pogrdne riječi protiv Mojsija i Boga." </ab>
               <ab n="12"> (12) Podjare i narod, starješine i pismoznance pa priđu, zgrabe ga i
                odvuku u Vijeće. </ab>
               <ab n="13"> (13) Ondje namjestiše lažne svjedoke koji rekoše: "Ovaj čovjek
                neprestance govori protiv svetog Mjesta i Zakona. </ab>
               <ab n="14"> (14) Čuli smo ga doista govoriti: 'Isus Nazarećanin razvalit će ovo
                Mjesto i izmijeniti običaje koje nam predade Mojsije'." </ab>
               <ab n="15"> (15) A svi koji su sjedili u Vijeću upriješe pogled u Stjepana te
                opaziše - lice mu kao u anđela. </ab>
            </div>
            <div n="7" type="chapter">
               <ab n="1"> (7.1) Veliki svećenik upita: "Je li to tako?" </ab>
               <ab n="2"> (2) Stjepan odgovori: "Braćo i oci, čujte! Bog slave ukaza se ocu
                našemu Abrahamu dok bijaše u Mezopotamiji, prije negoli se nastani u Haranu,</ab>
               <ab n="3"> (3) i reče mu: Iziđi iz zemlje svoje, iz zavičaja svoga, hajde u
                zemlju koju ću ti pokazati. </ab>
               <ab n="4"> (4) On nato iziđe iz zemlje kaldejske i nastani se u Haranu. Odande
                ga nakon smrti oca njegova Bog preseli u ovu zemlju u kojoj vi sada boravite. </ab>
               <ab n="5"> (5) U njoj mu ne dade ni stope baštine, nego obeća dati je u posjed
                njemu i potomstvu njegovu nakon njega, premda još nije imao djeteta. </ab>
               <ab n="6"> (6) Bog isto tako reče da će potomci njegovi biti pridošlice u zemlji
                tuđoj, da će ih porobljavati i tlačiti četiri stotine godina. </ab>
               <ab n="7"> (7) Ali narod kojemu budu robovali ja ću suditi, reče Bog. A nakon
                toga izići će i iskazati mi štovanje na ovome mjestu. </ab>
               <ab n="8"> (8) Dade mu i Savez obrezanja. Tako rodi Izaka i obreza ga osmi dan,
                Izak Jakova, Jakov dvanaest rodozačetnika." </ab>
               <ab n="9"> (9) "Rodozačetnici pak, iz zavisti, Josipa predadoše u Egipat. Ali
                Bog bijaše s njim </ab>
               <ab n="10"> (10) te ga izbavljaše iz svih nevolja, podari ga naklonošću i
                mudrošću pred faraonom, kraljem egipatskim koji ga postavi za upravitelja nad
                Egiptom i nad cijelim dvorom svojim. </ab>
               <ab n="11"> (11) Onda u cijeloj zemlji egipatskoj i kanaanskoj nasta glad i
                nevolja velika: oci naši ne mogahu naći hrane. </ab>
               <ab n="12"> (12) Kad Jakov doču da u Egiptu ima žita, posla onamo najprije oce
                naše. </ab>
               <ab n="13"> (13) Drugi se put Josip očitova braći svojoj pa faraon dozna za
                podrijetlo Josipovo. </ab>
               <ab n="14"> (14) Josip tada posla po Jakova, oca svoga, i svu rodbinu,
                sedamdeset i pet duša. </ab>
               <ab n="15"> (15) Jakov tako siđe u Egipat. I umrije on i oci naši. </ab>
               <ab n="16"> (16) Preneseni su u Sihem i položeni u grob koji je Abraham za srebro
                kupio od sinova Hamorovih u Sihemu." </ab>
               <ab n="17"> (17) "Kako se bližilo vrijeme obećanja koje Bog obreče Abrahamu,
                rastao je u Egiptu narod i množio se </ab>
               <ab n="18"> (18) dok ondje ne zavlada drugi kralj koji nije poznavao Josipa. </ab>
               <ab n="19"> (19) Lukav prema rodu našemu, tlačio je on oce naše da bi djecu svoju
                izlagali da ne ostanu na životu. </ab>
               <ab n="20"> (20) U taj se čas rodi Mojsije. Bijaše božanski lijep. Tri je
                mjeseca hranjen u kući očinskoj, </ab>
               <ab n="21"> (21) a onda, kad je bio izložen, prigrli ga kći faraonova i othrani
                sebi za sina. </ab>
               <ab n="22"> (22) Tako Mojsije, odgojen u svoj mudrosti egipatskoj, bijaše silan
                na riječima i djelima." </ab>
               <ab n="23"> (23) "Kad mu bijaše četrdeset godina, ponuka ga srce da pohodi braću
                svoju, sinove Izraelove. </ab>
               <ab n="24"> (24) I kad vidje kako je jednomu nanesena nepravda, suprotstavi se i
                osveti zlostavljenoga ubivši Egipćanina. </ab>
               <ab n="25"> (25) Mislio je da će braća njegova shvatiti kako će im Bog po
                njegovoj ruci pružiti spasenje, ali oni ne shvatiše. </ab>
               <ab n="26"> (26) Sutradan se pojavi pred onima koji su se tukli te ih stade
                nagovarati da se izmire: 'Ljudi, braća ste! Zašto zlostavljate jedan drugoga?' </ab>
               <ab n="27"> (27) Ali ga onaj što je zlostavljao svoga bližnjega odbi riječima:
                Tko te postavi glavarom i sucem nad nama? </ab>
               <ab n="28"> (28) Kaniš li ubiti i mene kao što si jučer ubio onog Egipćanina? </ab>
               <ab n="29"> (29) Na te riječi pobježe Mojsije i skloni se u zemlju midjansku,
                gdje mu se rodiše dva sina." </ab>
               <ab n="30"> (30) "Nakon četrdeset godina ukaza mu se Anđeo u pustinji brda
                Sinaja u rasplamtjeloj vatri jednoga grma. </ab>
               <ab n="31"> (31) Opazivši to, zadivi se Mojsije viđenju. Dok je prilazio da
                bolje promotri, eto glasa Gospodnjega: </ab>
               <ab n="32"> (32) Ja sam Bog Otaca tvojih, Bog Abrahamov, Izakov i Jakovljev. Sav
                preplašen, Mojsije se ne usudi pogledati. </ab>
               <ab n="33"> (33) A Gospodin će mu: Izuj obuću s nogu! Jer mjesto na kojem
                stojiš, sveto je tlo. </ab>
               <ab n="34"> (34) Vidio sam, vidio nevolju naroda svoga u Egiptu i uzdisaj mu čuo
                pa siđoh izbaviti ga. I sad hajde! Šaljem te u Egipat!" </ab>
               <ab n="35"> (35) "Toga Mojsija - kojega su se odrekli rekavši: Tko te postavi
                glavarom i sucem? - toga im Bog kao glavara i otkupitelja posla po Anđelu koji mu se
                ukaza u grmu. </ab>
               <ab n="36"> (36) On ih izvede učinivši čudesa i znamenja u zemlji egipatskoj, u
                Crvenome moru i u pustinji kroz četrdeset godina. </ab>
               <ab n="37"> (37) To je onaj Mojsije koji reče sinovima Izraelovim: Proroka poput
                mene od vaše braće podići će vam Bog. </ab>
               <ab n="38"> (38) To je onaj koji za skupa u pustinji bijaše između Anđela što mu
                govoraše na brdu Sinaju i otaca naših; onaj koji je primio riječi životne da ih nama
                preda. </ab>
               <ab n="39"> (39) Njemu se ne htjedoše pokoriti oci naši, nego ga odbiše i u
                srcima se svojima vratiše u Egipat </ab>
               <ab n="40"> (40) rekavši Aronu: 'Napravi nam bogove koji će ići pred nama! Ta ne
                znamo što se dogodi s tim Mojsijem koji nas izvede iz zemlje egipatske.' </ab>
               <ab n="41"> (41) Tele načiniše u dane one, prinesoše žrtvu tom kumiru i veseljahu
                se djelima ruku svojih. </ab>
               <ab n="42"> (42) Bog se pak odvrati i prepusti ih da časte vojsku nebesku, kao
                što piše u Knjizi proročkoj: Prinosiste li mi žrtve i prinose četrdeset godina u
                pustinji, dome Izraelov? </ab>
               <ab n="43"> (43) Poprimiste šator Molohov i zvijezdu boga Refana - likove koje
                napraviste da biste im se klanjali. Odvest ću vas stoga u progonstvo onkraj
                Babilona!" </ab>
               <ab n="44"> (44) "Oci naši imahu u pustinji Šator svjedočanstva kako odredi Onaj
                koji reče Mojsiju da se on načini po praliku koji je vidio. </ab>
               <ab n="45"> (45) Taj su Šator preuzeli oci naši i pod Jošuom ga unijeli u posjed
                s kojega Bog pred licem njihovim rastjera narode. Tako bijaše sve do dana Davida, </ab>
               <ab n="46"> (46) koji je našao milost pred Bogom te molio da nađe boravište Bogu
                Jakovljevu. </ab>
               <ab n="47"> (47) Istom Salomon izgradi mu Dom. </ab>
               <ab n="48"> (48) Ali Svevišnji u rukotvorinama ne prebiva, kao što veli prorok: </ab>
               <ab n="49"> (49) Nebesa su moje prijestolje, a zemlja podnožje nogama. Kakav dom
                da mi sagradite, govori Gospodin, i gdje da bude mjesto mog počinka? </ab>
               <ab n="50"> (50) Nije li ruka moja načinila sve to? </ab>
               <ab n="51"> (51) Tvrdovrati i neobrezanih srdaca i ušiju, vi se uvijek opirete
                Duhu Svetomu: kako oci vaši tako i vi! </ab>
               <ab n="52"> (52) Kojega od proroka nisu progonili oci vaši? I pobiše one koji su
                unaprijed navijestili dolazak Pravednika čiji ste vi sada izdajice i ubojice, </ab>
               <ab n="53"> (53) vi koji po anđeoskim uredbama primiste Zakon, ali ga se niste
                držali." </ab>
               <ab n="54"> (54) Kad su to čuli, uskipješe u srcima i počeše škripati zubima na
                njega. </ab>
               <ab n="55"> (55) Ali on, pun Duha Svetoga, uprije pogled u nebo i ugleda slavu
                Božju i Isusa gdje stoji zdesna Bogu </ab>
               <ab n="56"> (56) pa reče: "Evo vidim nebesa otvorena i Sina Čovječjega gdje
                stoji zdesna Bogu." </ab>
               <ab n="57"> (57) Vičući iza glasa, oni zatisnuše uši i navališe jednodušno na
                njega. </ab>
               <ab n="58"> (58) Izbaciše ga iz grada pa ga kamenovahu. Svjedoci odložiše
                haljine do nogu mladića koji se zvao Savao. </ab>
               <ab n="59"> (59) I dok su ga kamenovali, Stjepan je zazivao: "Gospodine Isuse,
                primi duh moj!" </ab>
               <ab n="60"> (60) Onda se baci na koljena i povika iza glasa: "Gospodine, ne uzmi
                im ovo za grijeh!" Kada to reče, usnu. </ab>
            </div>
            <div n="8" type="chapter">
               <ab n="1"> (8.1) Savao je pristao da se Stjepan smakne. U onaj dan navali velik
                progon na Crkvu u Jeruzalemu. Svi se osim apostola raspršiše po krajevima judejskim
                i samarijskim. </ab>
               <ab n="2"> (2) Bogobojazni su ljudi pokopali Stjepana i održali veliko žalovanje
                za njim. </ab>
               <ab n="3"> (3) Savao je pak pustošio Crkvu: ulazio je u kuće, odvlačio muževe i
                žene i predavao ih u tamnicu. </ab>
               <ab n="4"> (4) Oni dakle što su se raspršili obilazili su navješćujući Riječ. </ab>
               <ab n="5"> (5) Filip tako siđe u grad samarijski i stade im propovijedati
                Krista. </ab>
               <ab n="6"> (6) Mnoštvo je jednodušno prihvaćalo što je Filip govorio slušajući
                ga i gledajući znamenja koja je činio. </ab>
               <ab n="7"> (7) Doista, iz mnogih su opsjednutih izlazili nečisti duhovi vičući
                iza glasa, a ozdravljali su i mnogi uzeti i hromi. </ab>
               <ab n="8"> (8) Nasta tako velika radost u onome gradu. </ab>
               <ab n="9"> (9) Čovjek se neki, imenom Šimun, u gradu već duže bavio
                čarobnjaštvom i opčaravao narod tvrdeći da je neki veliki. </ab>
               <ab n="10"> (10) Priklanjalo mu se sve, malo i veliko, te govorilo: "Ovaj je
                Snaga Božja, zvana Velika." </ab>
               <ab n="11"> (11) A priklanjahu mu se jer ih je duže vremena opčaravao svojim
                vradžbinama. </ab>
               <ab n="12"> (12) Ali kad povjerovaše Filipu koji navješćivaše evanđelje o
                kraljevstvu Božjemu i o imenu Isusa Krista, krštavahu se - muževi i žene. </ab>
               <ab n="13"> (13) Povjerova i Šimun te se krsti i osta uz Filipa: bio je zanesen
                promatrajući znamenja i čudesa koja su se događala. </ab>
               <ab n="14"> (14) Kad su apostoli u Jeruzalemu čuli da je Samarija prigrlila
                riječ Božju, poslaše k njima Petra i Ivana. </ab>
               <ab n="15"> (15) Oni siđoše i pomoliše se za njih da bi primili Duha Svetoga. </ab>
               <ab n="16"> (16) Jer još ni na koga od njih ne bijaše sišao; bijahu samo kršteni
                u ime Gospodina Isusa. </ab>
               <ab n="17"> (17) Tada polagahu ruke na njih i oni primahu Duha Svetoga. </ab>
               <ab n="18"> (18) Kad Šimun vidje da se polaganjem ruku apostolskih daje Duh,
                ponudi apostolima novaca </ab>
               <ab n="19"> (19) govoreći: "Dajte i meni tu moć da svatko na koga položim ruke
                primi Duha Svetoga." </ab>
               <ab n="20"> (20) Petar mu odvrati: "Novac tvoj zajedno s tobom propao kad si
                mislio dar Božji novcima steći! </ab>
               <ab n="21"> (21) Nema tebi ovdje dijela ni udjela jer tvoje srce nije pravo pred
                Bogom! </ab>
               <ab n="22"> (22) Obrati se od te opakosti svoje i moli Gospodina ne bi li ti se
                kako oprostila namisao srca tvoga. </ab>
               <ab n="23"> (23) Ta gledam te: žučju si gorak i nepravdom okovan." </ab>
               <ab n="24"> (24) Šimun odgovori: "Molite i vi za me Gospodina da me ne snađe
                ništa od toga što rekoste!" </ab>
               <ab n="25"> (25) Oni pak pošto posvjedočiše i dorekoše riječ Gospodnju, vratiše
                se u Jeruzalem navješćujući evanđelje mnogim selima samarijskim. </ab>
               <ab n="26"> (26) Anđeo se Gospodnji obrati Filipu: "Ustani i pođi na jug putom
                što iz Jeruzalema silazi u Gazu; on je pust." </ab>
               <ab n="27"> (27) On usta i pođe. Odjednom eto nekog Etiopljanina, dvoranina,
                visokog dostojanstvenika Kandake, kraljice etiopske koji bijaše nad svom njezinom
                riznicom. </ab>
               <ab n="28"> (28) Vraćao se iz Jeruzalema, kamo je bio pošao pokloniti se;
                sjeđaše na svojim kolima i čitaše proroka Izaiju. </ab>
               <ab n="29"> (29) Duh reče Filipu: "Pođi i pridruži se tim kolima!" </ab>
               <ab n="30"> (30) Filip pritrča i ču gdje onaj čita Izaiju proroka pa će mu:
                "Razumiješ li što čitaš?" </ab>
               <ab n="31"> (31) On odvrati: "Kako bih mogao ako me tko ne uputi?" Onda zamoli
                Filipa da se uspne i sjedne uza nj. </ab>
               <ab n="32"> (32) A čitao je ovaj odlomak Pisma: Ko ovcu na klanje odvedoše ga,
                ko janje nijemo pred onim što ga striže on ne otvara svojih usta. </ab>
               <ab n="33"> (33) U poniženju sud mu je uskraćen. Naraštaj njegov tko da opiše?
                Da, uklonjen je sa zemlje život njegov. </ab>
               <ab n="34"> (34) Dvoranin se obrati Filipu pa će mu: "Molim te, o kome to prorok
                govori? O sebi ili o kome drugom? </ab>
               <ab n="35"> (35) Filip prozbori te mu, pošavši od toga Pisma, navijesti
                evanđelje: Isusa. </ab>
               <ab n="36"> (36) Putujući tako, stigoše do neke vode pa će dvoranin: "Evo vode!
                Što priječi da se krstim?" </ab>
               <ab n="37"> (37) # </ab>
               <ab n="38"> (38) Zapovjedi da kola stanu pa obojica, Filip i dvoranin, siđoše u
                vodu te ga Filip krsti. </ab>
               <ab n="39"> (39) A kad iziđoše iz vode, Duh Gospodnji ugrabi Filipa te ga
                dvoranin više ne vidje. On radosno nastavi svojim putom, </ab>
               <ab n="40"> (40) a Filip se nađe u Azotu. I kako je prolazio, navješćivaše
                evanđelje svim gradovima dok ne stiže u Cezareju. </ab>
            </div>
            <div n="9" type="chapter">
               <ab n="1"> (9.1) Savao pak, sveudilj zadahnut prijetnjom i pokoljem prema
                učenicima Gospodnjim, pođe k velikomu svećeniku, </ab>
               <ab n="2"> (2) zaiska od njega pisma za sinagoge u Damasku, da sve koje nađe od
                ovoga Puta, muževe i žene, okovane dovede u Jeruzalem. </ab>
               <ab n="3"> (3) Kad se putujući približi Damasku, iznenada ga obasja svjetlost s
                neba. </ab>
               <ab n="4"> (4) Sruši se na zemlju i začu glas što mu govoraše: "Savle, Savle,
                zašto me progoniš?" </ab>
               <ab n="5"> (5) On upita: "Tko si, Gospodine?" A on će: "Ja sam Isus kojega ti
                progoniš! </ab>
               <ab n="6"> (6) Nego ustani, uđi u grad i reći će ti se što ti je činiti." </ab>
               <ab n="7"> (7) Njegovi suputnici ostadoše bez riječi: čuli su doduše glas, ali
                ne vidješe nikoga. </ab>
               <ab n="8"> (8) Savao usta sa zemlje. Otvorenih očiju nije ništa vidio pa ga
                povedu za ruku i uvedu u Damask. </ab>
               <ab n="9"> (9) Tri dana nije vidio, nije jeo ni pio. </ab>
               <ab n="10"> (10) U Damasku bijaše neki učenik imenom Ananija. Njemu u viđenju
                reče Gospodin: "Ananija!" On se odazva: "Evo me, Gospodine!" </ab>
               <ab n="11"> (11) A Gospodin će mu: "Ustani, pođi u ulicu zvanu Ravna i u kući
                Judinoj potraži Taržanina imenom Savla. Eno, moli se; </ab>
               <ab n="12"> (12) i u viđenju vidje čovjeka imenom Ananiju gdje ulazi i polaže na
                nj ruke da bi progledao." </ab>
               <ab n="13"> (13) Ananija odgovori: "Gospodine, od mnogih sam čuo o tom čovjeku
                kolika je zla tvojim svetima učinio u Jeruzalemu. </ab>
               <ab n="14"> (14) On ima od velikih svećenika i punomoć okovati sve koji
                prizivlju ime tvoje." </ab>
               <ab n="15"> (15) Gospodin mu odvrati: "Pođi jer on mi je oruđe izabrano da
                ponese ime moje pred narode i kraljeve i sinove Izraelove. </ab>
               <ab n="16"> (16) Ja ću mu uistinu pokazati koliko mu je za ime moje trpjeti." </ab>
               <ab n="17"> (17) Ananija ode, uđe u kuću, položi na nj ruke i reče: "Savle,
                brate! Gospodin, Isus koji ti se ukaza na putu kojim si išao, posla me da progledaš
                i napuniš se Duha Svetoga." </ab>
               <ab n="18"> (18) I odmah mu s očiju spade nešto kao ljuske te on progleda pa
                usta, krsti se </ab>
               <ab n="19"> (19) i uzevši hrane, okrijepi se. Nekoliko dana provede s učenicima
                u Damasku. </ab>
               <ab n="20"> (20) te odmah stade po sinagogama propovijedati Isusa, da je on Sin
                Božji. </ab>
               <ab n="21"> (21) Koji ga god slušahu, izvan sebe govorahu: "Nije li ovo onaj
                koji je u Jeruzalemu istrebljivao sve koji Ime ovo prizivlju, pa i ovamo zato došao
                da ih okovane odvede pred velike svećenike?" </ab>
               <ab n="22"> (22) Savao pak, sve silniji, zbunjivaše Židove koji prebivahu u
                Damasku dokazujući: "Ovo je Krist!" </ab>
               <ab n="23"> (23) Pošto je minulo podosta vremena, odluče Židovi pogubiti ga, </ab>
               <ab n="24"> (24) ali Savao dozna za njihov naum. Nadzirahu i vrata danju i noću
                da bi ga pogubili, </ab>
               <ab n="25"> (25) ali ga učenici noću uzeše i preko zidina oprezno spustiše u
                košari. </ab>
               <ab n="26"> (26) Kad je Savao došao u Jeruzalem, gledao se pridružiti učenicima,
                ali ga se svi bojahu: nisu vjerovali da je učenik. </ab>
               <ab n="27"> (27) Tada ga Barnaba uze i povede k apostolima te im pripovjedi kako
                je Savao na putu vidio Gospodina koji mu je govorio i kako je u Damasku smjelo
                propovijedao u ime Isusovo. </ab>
               <ab n="28"> (28) Od tada se s njima slobodno kretao po Jeruzalemu i smjelo
                propovijedao u ime Gospodnje. </ab>
               <ab n="29"> (29) Govorio je i raspravljao sa Židovima grčkog jezika pa i oni
                snovahu pogubiti ga. </ab>
               <ab n="30"> (30) Saznala to braća pa ga odvedoše u Cezareju i uputiše u Tarz. </ab>
               <ab n="31"> (31) Crkva je po svoj Judeji, Galileji i Samariji uživala mir,
                izgrađivala se i napredovala u strahu Gospodnjem te rasla utjehom Svetoga Duha. </ab>
               <ab n="32"> (32) Jednom Petar, obilazeći posvuda, siđe i k svetima u Lidi. </ab>
               <ab n="33"> (33) Ondje nađe nekog čovjeka imenom Eneja, koji je osam godina
                ležao na postelji: bijaše uzet. </ab>
               <ab n="34"> (34) Reče mu Petar: "Eneja, ozdravlja te Isus Krist! Ustani i
                prostri sam sebi!" On umah usta. </ab>
               <ab n="35"> (35) Vidješe to svi žitelji Lide i Šarona te se obratiše Gospodinu. </ab>
               <ab n="36"> (36) U Jopi pak bijaše učenica imenom Tabita, što prevedeno znači
                Košuta. Bijaše ona bogata dobrim djelima i milostinjama što ih je dijelila. </ab>
               <ab n="37"> (37) Upravo u one dane obolje i umrije. Pošto je operu, izlože je u
                gornjoj sobi. </ab>
               <ab n="38"> (38) A kako je Lida blizu Jope, učenici čuše da je Petar ondje i
                poslaše k njemu dva čovjeka s molbom: "Dođi k nama, ne oklijevaj!" </ab>
               <ab n="39"> (39) Petar usta i krenu s njima. Čim stiže, odvedoše ga u gornju
                sobu. Okružiše ga sve udovice te mu plačući pokazivahu haljine i odijela što ih je
                Košuta izrađivala dok je još bila s njima. </ab>
               <ab n="40"> (40) Petar sve istjera van, kleknu, pomoli se pa se okrenu prema
                tijelu i reče: "Tabita, ustani!" Ona otvori oči, pogleda Petra i sjede. </ab>
               <ab n="41"> (41) On joj pruži ruku i pridiže je. Onda pozove svete i udovice pa
                im je pokaza živu. </ab>
               <ab n="42"> (42) Dozna se za to po svoj Jopi te mnogi povjerovaše u Gospodina. </ab>
               <ab n="43"> (43) Petar osta neko vrijeme u Jopi u nekog Šimuna kožara. </ab>
            </div>
            <div n="10" type="chapter">
               <ab n="1"> (10.1) U Cezareji bijaše neki čovjek imenom Kornelije, satnik
                takozvane italske čete, </ab>
               <ab n="2"> (2) pobožan i bogobojazan sa svim svojim domom. Dijelio je mnoge
                milostinje narodu i bez prestanka se molio Bogu. </ab>
               <ab n="3"> (3) U viđenju negdje oko devete ure dana ugleda on jasno anđela
                Božjega gdje dolazi k njemu i veli mu: "Kornelije!" </ab>
               <ab n="4"> (4) Zagleda se u nj pa mu prestrašen reče: "Što je, Gospodine?" A on
                njemu: "Molitve su tvoje i milostinje uzišle kao žrtva podsjetnica pred Boga. </ab>
               <ab n="5"> (5) Zato sada pošalji ljude u Jopu i dozovi Šimuna koji se zove
                Petar. </ab>
               <ab n="6"> (6) On je gost u nekog Šimuna kožara čija je kuća uz more." </ab>
               <ab n="7"> (7) Čim ode anđeo koji mu je govorio, pozove on dvojicu slugu i
                jednoga pobožna, privržena vojnika, </ab>
               <ab n="8"> (8) sve im ispripovjedi i posla ih u Jopu. </ab>
               <ab n="9"> (9) Sutradan, dok su oni putovali i približavali se gradu, oko šeste
                ure uziđe Petar na krov moliti. </ab>
               <ab n="10"> (10) Ogladnje i zaželje se jela. Dok mu pripremahu, pade on u zanos. </ab>
               <ab n="11"> (11) Gleda on nebo rastvoreno i posudu neku poput velika platna:
                uleknuta s četiri okrajka, silazi na zemlju. </ab>
               <ab n="12"> (12) U njoj bijahu svakovrsni četveronošci, gmazovi zemaljski i
                ptice nebeske. </ab>
               <ab n="13"> (13) I glas će mu neki: "Ustaj, Petre! Kolji i jedi!" </ab>
               <ab n="14"> (14) Petar odvrati: "Nipošto, Gospodine! Ta nikad još ne okusih
                ništa okaljano i nečisto". </ab>
               <ab n="15"> (15) A glas će mu opet, po drugi put: "Što Bog očisti, ti ne zovi
                okaljanim!" </ab>
               <ab n="16"> (16) To se ponovi do triput, a onda je posuda ponesena na nebo. </ab>
               <ab n="17"> (17) Dok se Petar dvoumio što bi imalo značiti viđenje koje vidje,
                eto ljudi koje je poslao Kornelije: pošto se raspitaše za Šimunovu kuću, pojave se
                na vratima, </ab>
               <ab n="18"> (18) zovnu te upitaju je li ondje ugošćen neki Šimun, nazvan Petar. </ab>
               <ab n="19"> (19) Dok je Petar sveudilj razmišljao o viđenju, reče mu Duh: "Evo,
                neka te trojica traže. </ab>
               <ab n="20"> (20) De ustani, siđi i pođi s njima ne skanjujući se jer ja sam ih
                poslao." </ab>
               <ab n="21"> (21) Petar siđe k ljudima i reče: "Evo me! Ja sam onaj kojega
                tražite! Zbog čega ste došli?" </ab>
               <ab n="22"> (22) Oni odgovore: "Satnik Kornelije, muž pravedan i bogobojazan, za
                kojega svjedoči sav narod židovski, primi od svetog anđela naputak da te dozove u
                dom svoj i čuje od tebe riječi." </ab>
               <ab n="23"> (23) Tada ih Petar pozva unutra i ugosti. Sutradan usta i krenu s
                njima; pratila ga neka braća iz Jope. </ab>
               <ab n="24"> (24) Drugi dan stiže u Cezareju. Kornelije ih je čekao sazvavši
                rodbinu i prisne prijatelje. </ab>
               <ab n="25"> (25) Kad je Petar ulazio, pohrli mu Kornelije u susret, padne mu k
                nogama i pokloni se. </ab>
               <ab n="26"> (26) Petar ga pridigne govoreći: "Ustani! I ja sam čovjek." </ab>
               <ab n="27"> (27) I razgovarajući s njime, uđe i nađe sabrane mnoge </ab>
               <ab n="28"> (28) te im reče: "Vi znate kako je Židovu zabranjeno družiti se sa
                strancem ili k njemu ulaziti, ali meni Bog pokaza da nikoga ne zovem okaljanim ili
                nečistim. </ab>
               <ab n="29"> (29) Stoga, pozvan, i dođoh bez pogovora. Da čujemo dakle zbog čega
                me pozvaste!" </ab>
               <ab n="30"> (30) Kornelije reče: "Prije četiri dana baš u ovo doba, o devetoj
                uri, molio sam se u kući kad gle: čovjek neki u sjajnoj odjeći stane preda me </ab>
               <ab n="31"> (31) i reče: 'Kornelije, uslišana ti je molitva i milostinje su
                tvoje spomenute pred Bogom! </ab>
               <ab n="32"> (32) Pošalji dakle u Jopu i dozovi Šimuna koji se zove Petar. On je
                gost u kući Šimuna kožara uz more.' </ab>
               <ab n="33"> (33) Odmah sam dakle poslao k tebi, a ti si dobro učinio što si
                došao. Evo nas dakle sviju pred Bogom da čujemo sve što ti zapovjedi Gospodin!" </ab>
               <ab n="34"> (34) Petar tada prozbori i reče: "Sad uistinu shvaćam da Bog nije
                pristran, </ab>
               <ab n="35"> (35) nego - u svakom je narodu njemu mio onaj koji ga se boji i čini
                pravdu. </ab>
               <ab n="36"> (36) Riječ posla sinovima Izraelovim navješćujući im evanđelje: mir
                po Isusu Kristu; on je Gospodar sviju. </ab>
               <ab n="37"> (37) Vi znate što se događalo po svoj Judeji, počevši od Galileje,
                nakon krštenja koje je propovijedao Ivan: </ab>
               <ab n="38"> (38) kako Isusa iz Nazareta Bog pomaza Duhom Svetim i snagom, njega
                koji je, jer Bog bijaše s njime, prošao zemljom čineći dobro i ozdravljajući sve
                kojima bijaše ovladao đavao." </ab>
               <ab n="39"> (39) "Mi smo svjedoci svega što on učini u zemlji judejskoj i
                Jeruzalemu. I njega smakoše, objesivši ga na drvo! </ab>
               <ab n="40"> (40) Bog ga uskrisi treći dan i dade mu da se očituje - </ab>
               <ab n="41"> (41) ne svemu narodu, nego svjedocima od Boga predodređenima - nama
                koji smo s njime zajedno jeli i pili pošto uskrsnu od mrtvih." </ab>
               <ab n="42"> (42) "On nam i naloži propovijedati narodu i svjedočiti: Ovo je onaj
                kojega Bog postavi sucem živih i mrtvih!" </ab>
               <ab n="43"> (43) "Za nj svjedoče svi proroci: da tko god u nj vjeruje, po imenu
                njegovu prima oproštenje grijeha." </ab>
               <ab n="44"> (44) Dok je Petar još govorio te riječi, siđe Duh Sveti na sve koji
                su slušali tu besjedu. </ab>
               <ab n="45"> (45) A vjernici iz obrezanja, koji dođoše zajedno s Petrom, začudiše
                se što se i na pogane izlio dar Duha Svetoga. </ab>
               <ab n="46"> (46) Jer čuli su ih govoriti drugim jezicima i veličati Boga. Tada
                Petar reče: </ab>
               <ab n="47"> (47) "Može li tko uskratiti vodu da se ne krste ovi koji su primili
                Duha Svetoga kao i mi?" </ab>
               <ab n="48"> (48) I zapovjedi da se krste u ime Isusa Krista. Tada ga zamole da
                ostane ondje nekoliko dana. </ab>
            </div>
            <div n="11" type="chapter">
               <ab n="1"> (11.1) Dočuli apostoli i braća po Judeji da i pogani primiše riječ
                Božju </ab>
               <ab n="2"> (2) pa kad Petar uziđe u Jeruzalem, uzeše mu obrezanici prigovarati: </ab>
               <ab n="3"> (3) "Ušao si, dobacivahu, k ljudima neobrezanima i jeo s njima!" </ab>
               <ab n="4"> (4) Onda započe Petar te im izloži sve po redu: </ab>
               <ab n="5"> (5) "Molio sam se, reče, u Jopi kadli u zanosu ugledam viđenje:
                posudu neku poput velika platna, uleknuta s četiri okrajka, gdje silazi s neba i
                dolazi do mene. </ab>
               <ab n="6"> (6) Zagledah se, promotrih je i vidjeh četvoronošce zemaljske,
                zvijeri i gmazove te ptice nebeske. </ab>
               <ab n="7"> (7) Začuh i glas koji mi govoraše: 'Ustaj, Petre! Kolji i jedi!' </ab>
               <ab n="8"> (8) Ja odvratih: 'Nipošto, Gospodine! Ta nikad mi još ništa okaljano
                ili nečisto ne uđe u usta.' </ab>
               <ab n="9"> (9) A glas će s neba po drugi put: 'Što Bog očisti, ti ne zovi
                nečistim.' </ab>
               <ab n="10"> (10) To se ponovi do triput, a onda se sve opet povuče na nebo." </ab>
               <ab n="11"> (11) "I odmah se, evo, pred kućom u kojoj bijah pojaviše tri čovjeka
                poslana iz Cezareje k meni. </ab>
               <ab n="12"> (12) A Duh mi reče da pođem s njima ništa ne premišljajući. Sa mnom
                pođoše i ova šestorica braće te uđosmo u kuću tog čovjeka. </ab>
               <ab n="13"> (13) On nam pripovjedi kako je u svojoj kući vidio anđela koji je
                stao preda nj i rekao: 'Pošalji u Jopu i dozovi Šimuna nazvanog Petar; </ab>
               <ab n="14"> (14) on će ti navijestiti riječi po kojima ćeš se spasiti ti i sav
                dom tvoj.'" </ab>
               <ab n="15"> (15) "I kad počeh govoriti, siđe na njih Duh Sveti kao ono na nas u
                početku. </ab>
               <ab n="16"> (16) Sjetih se tada riječi Gospodnje: 'Ivan je, govoraše on, krstio
                vodom, a vi ćete biti kršteni Duhom Svetim.' </ab>
               <ab n="17"> (17) Ako im je dakle Bog dao isti dar kao i nama koji povjerovasmo u
                Gospodina Isusa Krista, tko sam ja da bih se smio oprijeti Bogu?" </ab>
               <ab n="18"> (18) Kad su to čuli, umiriše se te stadoše slaviti Boga govoreći:
                "Dakle i poganima Bog dade obraćenje na život!" </ab>
               <ab n="19"> (19) Oni dakle što ih rasprši nevolja nastala u povodu Stjepana
                dopriješe do Fenicije, Cipra i Antiohije, nikomu ne propovijedajući Riječi doli samo
                Židovima. </ab>
               <ab n="20"> (20) Neki su od njih bili Ciprani i Cirenci. Kad stigoše u
                Antiohiju, propovijedahu i Grcima navješćujući evanđelje: Gospodina, Isusa. </ab>
               <ab n="21"> (21) Ruka Gospodnja bijaše s njima te velik broj ljudi povjerova i
                obrati se Gospodinu. </ab>
               <ab n="22"> (22) Vijest o tome doprije do Crkve u Jeruzalemu pa poslaše Barnabu
                u Antiohiju. </ab>
               <ab n="23"> (23) Kad on stiže i vidje milost Božju, obradova se te potaknu sve
                da u odlučnosti srca ostanu uz Gospodina. </ab>
               <ab n="24"> (24) Ta bijaše to muž čestit, pun Duha Svetoga i vjere. Znatno se
                mnoštvo prikloni Gospodinu. </ab>
               <ab n="25"> (25) Barnaba se zatim zaputi u Tarz potražiti Savla. </ab>
               <ab n="26"> (26) Kad ga nađe, odvede ga u Antiohiju. Punu su se godinu dana
                sastajali u toj Crkvi i poučavali poveće mnoštvo te se u Antiohiji učenici najprije
                prozvaše kršćanima. </ab>
               <ab n="27"> (27) U one dane dođoše u Antiohiju neki proroci iz Jeruzalema. </ab>
               <ab n="28"> (28) Jedan od njih, imenom Agab, usta i po Duhu pretkaza da će
                uskoro nastati velika glad po svem svijetu. Ona i nasta za Klaudija. </ab>
               <ab n="29"> (29) Stoga će svatko od učenika, odlučiše, koliko smogne poslati da
                se posluži braći u Judeji. </ab>
               <ab n="30"> (30) To i učiniše te poslaše starješinama po Barnabi i Savlu.
            </ab>
            </div>
            <div n="12" type="chapter">
               <ab n="1"> (12.1) U to vrijeme uze Herod zlostavljati neke od Crkve. </ab>
               <ab n="2"> (2) Mačem pogubi Jakova, brata Ivanova. </ab>
               <ab n="3"> (3) Kad vidje da je to drago Židovima, uhvati i Petra (bijahu upravo
                Dani beskvasnih kruhova). </ab>
               <ab n="4"> (4) Uhiti ga, baci u tamnicu i dade da ga čuvaju četiri vojničke
                četverostraže, nakan izvesti ga nakon Pashe pred narod. </ab>
               <ab n="5"> (5) Petra su dakle čuvali u tamnici, a Crkva se svesrdno moljaše Bogu
                za njega. </ab>
               <ab n="6"> (6) One noći kad ga je Herod kanio privesti, spavao je Petar između
                dva vojnika, okovan dvojim verigama, a stražari pred vratima čuvahu stražu. </ab>
               <ab n="7"> (7) Kad eto: pojavi se anđeo Gospodnji te svjetlost obasja ćeliju.
                Anđeo udari Petra u rebra, probudi ga i reče: "Ustaj brzo!" I spadoše mu verige s
                ruku. </ab>
               <ab n="8"> (8) Anđeo mu reče: "Opaši se i priveži obuću!" On učini tako. Onda će
                mu anđeo: "Zaogrni se i hajde za mnom!" </ab>
               <ab n="9"> (9) Petar izađe, pođe za njim, a nije znao da je zbilja što se događa
                po anđelu: činilo mu se da gleda viđenje. </ab>
               <ab n="10"> (10) Prošavši prvu stražu, i drugu, dođoše do željeznih vrata koja
                vode u grad. Ona im se sama otvore te oni izađu, prođu jednu ulicu, a onda anđeo
                odjednom odstupi od njega. </ab>
               <ab n="11"> (11) Petar pak, došavši k sebi, reče: "Sad uistinu znam da je
                Gospodin poslao anđela svoga i izbavio me iz Herodove ruke i od svega što je
                očekivao židovski narod." </ab>
               <ab n="12"> (12) Kad je to uočio, zaputi se kući Marije, majke Ivana nazvanog
                Marko. Ondje se mnogi bijahu sabrali i molili. </ab>
               <ab n="13"> (13) Kad Petar pokuca na dvorišna vrata, dođe prisluhnuti sluškinja
                imenom Ruža. </ab>
               <ab n="14"> (14) Kad prepozna Petrov glas, od radosti i ne otvori vrata, nego
                utrča i javi da je Petar pred vratima. </ab>
               <ab n="15"> (15) Oni joj rekoše: "Mahnitaš!" Ali je ona uporno tvrdila da je
                tako. Nato će oni: "Bit će njegov anđeo!" </ab>
               <ab n="16"> (16) Petar nastavi kucati. Kad napokon otvoriše i ugledaše ga,
                ostadoše izvan sebe. </ab>
               <ab n="17"> (17) On im rukom mahnu neka šute pa im pripovjedi kako ga Gospodin
                izvede iz tamnice te dometnu: "Javite to Jakovu i braći!" Onda izađe i ode u drugo
                mjesto. </ab>
               <ab n="18"> (18) Kad se razdani, nasta među vojnicima uzbuna nemalena što li se
                s Petrom dogodilo. </ab>
               <ab n="19"> (19) Herod ga stade tražiti, a kad ga ne nađe, sasluša stražare i
                naredi da se smaknu. Onda siđe iz Judeje u Cezareju i ondje osta. </ab>
               <ab n="20"> (20) A bio je u žestoku sukobu s Tircima i Sidoncima. Oni zajednički
                dođoše k njemu i pošto pridobiše kraljevskoga komornika Blasta, zaiskaše mir, jer je
                njihova zemlja dobivala živež od kraljeve. </ab>
               <ab n="21"> (21) U određeni dan sjede Herod odjeven u kraljevsko ruho na
                prijestol i stade im govoriti. </ab>
               <ab n="22"> (22) Narod izvikivaše: "Božji glas, a ne ljudski!" </ab>
               <ab n="23"> (23) Umah ga, zbog toga što ne dade slavu Bogu, udari anđeo
                Gospodnji te on rascrvotočen izdahnu. </ab>
               <ab n="24"> (24) Riječ je pak Božja rasla i širila se. </ab>
               <ab n="25"> (25) Barnaba i Savao, pošto obaviše služenje u Jeruzalemu, vratiše
                se uzevši sa sobom Ivana zvanog Marko. </ab>
            </div>
            <div n="13" type="chapter">
               <ab n="1"> (13.1) U antiohijskoj je Crkvi bilo proroka i učitelja: Barnaba,
                Šimun zvani Niger, Lucije Cirenac, Manahen, suothranjenik Heroda četverovlasnika, i
                Savao. </ab>
               <ab n="2"> (2) Dok su jednom obavljali službu Božju i postili, reče Duh Sveti:
                "De mi odlučite Barnabu i Savla za djelo na koje sam ih pozvao." </ab>
               <ab n="3"> (3) Onda su postili, molili, položili na njih ruke i otpustili ih. </ab>
               <ab n="4"> (4) Poslani od Svetoga Duha siđu u Seleuciju, a odande odjedre na
                Cipar. </ab>
               <ab n="5"> (5) Kad se nađoše u Salamini, navješćivahu riječ Božju u židovskim
                sinagogama. Imali su i Ivana za poslužitelja. </ab>
               <ab n="6"> (6) Pošto pak prođoše sav otok do Pafa, nađoše nekog vračara,
                nazoviproroka, Židova, imenom Barjesu. </ab>
               <ab n="7"> (7) On bijaše uz namjesnika Sergija Pavla, čovjeka razborita. Sergije
                dozva Barnabu i Savla te zaiska čuti riječ Božju, </ab>
               <ab n="8"> (8) ali im se usprotivi Elim, Vračar - tako mu se ime prevodi -
                nastojeći odvratiti namjesnika od vjere. </ab>
               <ab n="9"> (9) Savao pak, zvan i Pavao, pun Duha Svetoga, ošinu ga pogledom </ab>
               <ab n="10"> (10) i reče: "Pun svake lukavosti i prevrtljivosti, sine đavolski,
                neprijatelju svake pravednosti, zar nikako da prestaneš iskrivljavati ravne putove
                Gospodnje? </ab>
               <ab n="11"> (11) Evo stoga sada ruke Gospodnje na tebi: oslijepljet ćeš i neko
                vrijeme nećeš gledati sunca!" Odmah pade na nj mrak i tama te on glavinjajući stade
                tražiti ruke vodilje. </ab>
               <ab n="12"> (12) Videći što se dogodilo, povjerova tada namjesnik, zanesen
                naukom Gospodnjim. </ab>
               <ab n="13"> (13) Pošto se Pavao i oni oko njega otisnuše od Pafa, stigoše u
                Pergu pamfilijsku. Ivan ih napusti te se vrati u Jeruzalem. </ab>
               <ab n="14"> (14) Oni pak krenuše iz Perge i stigoše u Antiohiju pizidijsku. U
                dan subotni ušli su u sinagogu i sjeli. </ab>
               <ab n="15"> (15) Nakon čitanja Zakona i Proroka pošalju nadstojnici sinagoge k
                njima: "Braćo, rekoše, ima li u vas koja riječ utjehe za narod, govorite!" </ab>
               <ab n="16"> (16) Nato usta Pavao, dadne rukom znak i reče: "Izraelci i vi koji
                se Boga bojite, čujte! </ab>
               <ab n="17"> (17) Bog naroda ovoga, Izraela, izabra oce naše i uzdiže narod za
                boravka u zemlji egipatskoj te ga ispruženom rukom izvede iz nje. </ab>
               <ab n="18"> (18) Oko četrdeset ga je godina na rukama nosio u pustinji </ab>
               <ab n="19"> (19) pa pošto zatre sedam naroda u zemlji kanaanskoj, ubaštini ga u
                zemlji njihovoj </ab>
               <ab n="20"> (20) za kakve četiri stotine i pedeset godina. Nakon toga dade im
                suce - do Samuela proroka. </ab>
               <ab n="21"> (21) Onda zaiskaše kralja pa im Bog za četrdeset godina dade Šaula,
                sina Kiševa, iz plemena Benjaminova. </ab>
               <ab n="22"> (22) Pošto svrgnu njega, podiže im za kralja Davida za kojega
                posvjedoči: Nađoh Davida, sina Jišajeva, čovjeka po svom srcu, koji će ispuniti sve
                moje želje. </ab>
               <ab n="23"> (23) Iz njegova potomstva izvede Bog po svom obećanju Izraelu
                Spasitelja, Isusa. </ab>
               <ab n="24"> (24) Pred njegovim je dolaskom Ivan propovijedao krštenje obraćenja
                svemu narodu izraelskomu. </ab>
               <ab n="25"> (25) A kad je Ivan dovršavao svoju trku, govorio je: 'Nisam ja onaj
                za koga me vi držite. Nego za mnom evo dolazi onaj komu ja nisam dostojan odriješiti
                obuće na nogama.'" </ab>
               <ab n="26"> (26) "Braćo, sinovi roda Abrahamova, vi i oni koji se među vama Boga
                boje, nama je upravljena ova Riječ spasenja. </ab>
               <ab n="27"> (27) Doista, žitelji Jeruzalema i glavari njihovi ne upoznaše njega
                ni riječi proročkih što se čitaju svake subote pa ih, osudivši ga, ispuniše. </ab>
               <ab n="28"> (28) Premda ne nađoše nikakva razloga smrti, zatražiše od Pilata da
                ga smakne. </ab>
               <ab n="29"> (29) Pošto pak izvršiše sve što je o njemu napisano, skinuše ga s
                drveta i položiše u grob. </ab>
               <ab n="30"> (30) Ali Bog ga uskrisi od mrtvih. </ab>
               <ab n="31"> (31) On se mnogo dana ukazivao onima koji s njim bijahu uzašli iz
                Galileje u Jeruzalem. Oni su sada njegovi svjedoci pred narodom." </ab>
               <ab n="32"> (32) "I mi vam navješćujemo evanđelje: obećanje dano ocima </ab>
               <ab n="33"> (33) Bog je ispunio djeci, nama, uskrisivši Isusa, kao što je i
                pisano u Psalmu drugom: Ti si Sin moj, danas te rodih. </ab>
               <ab n="34"> (34) Da ga pak uskrisi od mrtvih te se on više nikad neće vratiti u
                trulež, rekao je ovime: Dat ću vama svetinje Davidove, pouzdane. </ab>
               <ab n="35"> (35) Zato i na drugome mjestu kaže: Nećeš dati da Svetac tvoj ugleda
                truleži. </ab>
               <ab n="36"> (36) David doista, pošto u svom naraštaju posluži volji Božjoj,
                preminu, pridruži se ocima svojim i vidje trulež, </ab>
               <ab n="37"> (37) a Onaj koga Bog uskrisi ne vidje truleži. </ab>
               <ab n="38"> (38) /</ab>
               <ab n="39"> (39) Neka vam dakle braćo, znano bude: po Ovome vam se navješćuje
                oproštenje grijeha! Po Ovome se tko god vjeruje, opravdava od svega od čega se po
                Mojsijevu zakonu niste mogli opravdati! </ab>
               <ab n="40"> (40) Pazite da se ne zbude što je rečeno u Prorocima: </ab>
               <ab n="41"> (41) Obazrite se, preziratelji, snebijte se i nestanite! Jer djelo
                činim u dane vaše, djelo u koje ne biste vjerovali da vam ga tko ispriča." </ab>
               <ab n="42"> (42) Na izlasku su ih molili da im iduće subote o tome govore. </ab>
               <ab n="43"> (43) A pošto se skup raspustio, mnogi Židovi i bogobojazne
                pridošlice pođoše za Pavlom i Barnabom koji su ih nagovarali ustrajati u milosti
                Božjoj. </ab>
               <ab n="44"> (44) Iduće se subote gotovo sav grad zgrnu čuti riječ Gospodnju. </ab>
               <ab n="45"> (45) Kad su Židovi ugledali mnoštvo, puni zavisti psujući
                suprotstavljali su se onomu što je Pavao govorio. </ab>
               <ab n="46"> (46) Na to im Pavao i Barnaba smjelo rekoše: "Trebalo je da se
                najprije vama navijesti riječ Božja. Ali kad je odbacujete i sami sebe ne smatrate
                dostojnima života vječnoga, obraćamo se evo poganima. </ab>
               <ab n="47"> (47) Jer ovako nam je zapovjedio Gospodin: Postavih te za svjetlost
                poganima, da budeš na spasenje do nakraj zemlje. </ab>
               <ab n="48"> (48) Pogani koji su slušali radovali su se i slavili riječ Gospodnju
                te povjerovaše oni koji bijahu određeni za život vječni. </ab>
               <ab n="49"> (49) Riječ se pak Gospodnja pronese po svoj onoj pokrajini. </ab>
               <ab n="50"> (50) Ali Židovi potakoše ugledne bogobojazne žene i prvake gradske
                te zametnuše progon protiv Pavla i Barnabe pa ih izbaciše iz svoga kraja. </ab>
               <ab n="51"> (51) Oni pak stresu prašinu s nogu protiv njih pa odu u Ikonij. </ab>
               <ab n="52"> (52) A učenici su se ispunjali radošću i Duhom Svetim. </ab>
            </div>
            <div n="14" type="chapter">
               <ab n="1"> (14.1) U Ikoniju isto tako uđoše u židovsku sinagogu i govorahu tako
                da povjerova veliko mnoštvo Židova i Grka. </ab>
               <ab n="2"> (2) Ali nepokorni Židovi razdražiše i podjariše pogane protiv braće. </ab>
               <ab n="3"> (3) Oni se ipak zadržaše duže vremena, smjeli u Gospodinu koji je
                svjedočio za Riječ milosti svoje, davao da se po njihovim rukama događaju znamenja i
                čudesa. </ab>
               <ab n="4"> (4) Mnoštvo se gradsko podvoji: jedni bijahu za Židove, drugi za
                apostole. </ab>
               <ab n="5"> (5) Pogani i Židovi sa svojim glavarima navališe da zlostave i
                kamenuju apostole. </ab>
               <ab n="6"> (6) Kada to opaziše, prebjegoše oni u likaonske gradove Listru i
                Derbu i okolicu. </ab>
               <ab n="7"> (7) Ondje su navješćivali evanđelje. </ab>
               <ab n="8"> (8) U Listri je sjedio neki čovjek uzetih nogu, hrom od majčine
                utrobe; nikada nije hodao. </ab>
               <ab n="9"> (9) Čuo je Pavla gdje govori. </ab>
               <ab n="10"> (10) Pavao ga pronikne pogledom, vidje da ima vjeru u spasenje pa mu
                iza glasa reče: "Uspravi se na noge!" On skoči i prohoda. </ab>
               <ab n="11"> (11) Kad mnoštvo ugleda što učini Pavao, povika likaonski: "Bogovi u
                ljudskom obličju siđoše k nama!" </ab>
               <ab n="12"> (12) I nazvaše Barnabu Zeusom, a Pavla Hermesom jer je Pavao vodio
                riječ. </ab>
               <ab n="13"> (13) A svećenik Zeusa Predgradskoga dovede pred vrata bikove i
                vijence te u zajednici s narodom htjede žrtvovati. </ab>
               <ab n="14"> (14) Kada su to dočuli apostoli Barnaba i Pavao, razdriješe haljine
                i uletješe u narod vičući: </ab>
               <ab n="15"> (15) "Ljudi, što to radite? I mi smo smrtnici, baš kao i vi!
                Navješćujemo vam da se od tih ispraznosti obratite k Bogu živomu koji stvori nebo i
                zemlju, more i sve što je u njima. </ab>
               <ab n="16"> (16) On je u prošlim naraštajima pustio da svi pogani pođu svojim
                putovima. </ab>
               <ab n="17"> (17) Ipak ne ostavi sebe neposvjedočena: dobročinstva iskazuje, s
                neba vam kišu daje i vremena plodonosna, napunja hranom i radošću srca vaša." </ab>
               <ab n="18"> (18) I tako govoreći, jedva sklonuše mnoštvo da im ne žrtvuje. </ab>
               <ab n="19"> (19) Uto iz Antiohije i Ikonija nadođu neki Židovi, pridobiju
                svjetinu te kamenuju Pavla i odvuku ga izvan grada misleći da je mrtav. </ab>
               <ab n="20"> (20) Kad ga pak okružiše učenici, usta on i uđe u grad. Sutradan ode
                s Barnabom u Derbu. </ab>
               <ab n="21"> (21) Pošto navijestiše evanđelje tomu gradu i mnoge učiniše
                učenicima, vratiše se u Listru, u Ikonij i u Antiohiju. </ab>
               <ab n="22"> (22) Učvršćivali su duše učenika bodreći ih da ustraju u vjeri jer
                da nam je kroz mnoge nevolje ući u kraljevstvo Božje. </ab>
               <ab n="23"> (23) Postavljali su im po crkvama starješine te ih, nakon molitve i
                posta, povjeravahu Gospodinu u kojega su povjerovali. </ab>
               <ab n="24"> (24) Pošto su prešli Pizidiju, stigoše u Pamfiliju. </ab>
               <ab n="25"> (25) U Pergi navijestiše Riječ pa siđu u Ataliju. </ab>
               <ab n="26"> (26) Odande pak odjedriše u Antiohiju, odakle ono bijahu povjereni
                milosti Božjoj za djelo koje izvršiše. </ab>
               <ab n="27"> (27) Kada stigoše, sabraše Crkvu i pripovjediše što sve učini Bog po
                njima: da i poganima otvori vrata vjere. </ab>
               <ab n="28"> (28) I proveli su nemalo vremena s učenicima. </ab>
            </div>
            <div n="15" type="chapter">
               <ab n="1"> (15.1) Uto neki siđoše iz Judeje i počeše učiti braću: "Ako se ne
                obrežete po običaju Mojsijevu, ne možete se spasiti." </ab>
               <ab n="2"> (2) Kad između njih te Pavla i Barnabe nasta prepirka i raspra
                nemalena, odrediše da Pavao i Barnaba i još neki drugi između njih uzađu u Jeruzalem
                k apostolima i starješinama poradi tog pitanja. </ab>
               <ab n="3"> (3) Oni su dakle, ispraćeni od Crkve, prolazili kroz Feniciju i
                Samariju pripovijedajući o obraćenju pogana i donoseći svoj braći veliku radost. </ab>
               <ab n="4"> (4) Kada pak stigoše u Jeruzalem, primi ih Crkva, apostoli i
                starješine. Ispripovjediše što sve Bog učini po njima. </ab>
               <ab n="5"> (5) Onda ustanu neki od onih što iz farizejske sljedbe bijahu
                prigrlili vjeru pa reknu: "Treba ih obrezati i zapovjediti im da opslužuju Zakon
                Mojsijev." </ab>
               <ab n="6"> (6) Nato se apostoli i starješine sastanu da to razmotre. </ab>
               <ab n="7"> (7) Nakon duge raspre ustade Petar i reče im: "Braćo, vi znate kako
                me Bog od najprvih dana između vas izabra da iz mojih usta pogani čuju riječ
                evanđelja i uzvjeruju. </ab>
               <ab n="8"> (8) I Bog, Poznavatelj srdaca, posvjedoči za njih: dade im Duha
                Svetoga kao i nama. </ab>
               <ab n="9"> (9) Nikakve razlike nije pravio između nas i njih: vjerom očisti
                njihova srca. </ab>
               <ab n="10"> (10) Što dakle sada iskušavate Boga stavljajući učenicima na vrat
                jaram kojeg ni oci naši ni mi nismo mogli nositi? </ab>
               <ab n="11"> (11) Vjerujemo, naprotiv: po milosti smo Gospodina Isusa spašeni,
                baš kao i oni." </ab>
               <ab n="12"> (12) Nato sve mnoštvo umuknu. Slušali su Barnabu i Pavla koji
                pripovjedahu kolika je znamenja i čudesa Bog po njima učinio među poganima. </ab>
               <ab n="13"> (13) Kad oni ušutješe, progovori Jakov: "Poslušajte me, braćo! </ab>
               <ab n="14"> (14) Šimun je izložio kako se Bog već na početku pobrinu između
                pogana uzeti narod imenu svojemu. </ab>
               <ab n="15"> (15) S time su u skladu riječi Proroka. Ovako je doista pisano: </ab>
               <ab n="16"> (16) Nakon toga vratit ću se i opet podići pali šator Davidov, iz
                ruševina ga podići, opet ga sazidati </ab>
               <ab n="17"> (17) da preostali ljudi potraže Gospodina i svi pogani na koje je
                zazvano ime moje, govori Gospodin, koji to </ab>
               <ab n="18"> (18) obznanjuje odvijeka. </ab>
               <ab n="19"> (19) Zato smatram da ne valja dodijavati onima koji se s poganstva
                obraćaju k Bogu, </ab>
               <ab n="20"> (20) nego im poručiti da se uzdržavaju od mesa okaljana idolima, od
                bludništva, od udavljenoga i od krvi. </ab>
               <ab n="21"> (21) Ta Mojsije od pradavnih naraštaja ima po gradovima
                propovjednike koji ga u sinagogama svake subote čitaju." </ab>
               <ab n="22"> (22) Tad apostoli i starješine zajedno sa svom Crkvom zaključe
                izabrati neke muževe između sebe i poslati ih u Antiohiju s Pavlom i Barnabom.
                Bijahu to Juda zvani Barsaba, i Sila, muževi vodeći među braćom. </ab>
               <ab n="23"> (23) Po njima pošalju ovo pismo: "Apostoli i starješine, braća,
                braći iz poganstva po Antiohiji, Siriji i Ciliciji - pozdrav!" </ab>
               <ab n="24"> (24) "Budući da smo čuli kako vas neki od naših, ali bez našega
                naloga, nekakvim izjavama smetoše i duše vam uznemiriše, </ab>
               <ab n="25"> (25) zaključismo jednodušno izabrati neke muževe i poslati ih k vama
                zajedno s našim ljubljenim Barnabom i Pavlom, </ab>
               <ab n="26"> (26) ljudima koji su svoje živote izložili za ime Gospodina našega
                Isusa Krista. </ab>
               <ab n="27"> (27) Šaljemo vam dakle Judu i Silu. Oni će vam i usmeno priopćiti to
                isto. </ab>
               <ab n="28"> (28) Zaključismo Duh Sveti i mi ne nametati vam nikakva tereta osim
                onoga što je potrebno: </ab>
               <ab n="29"> (29) uzdržavati se od mesa žrtvovana idolima, od krvi, od
                udavljenoga i od bludništva. Budete li se toga držali, dobro ćete učiniti. Živjeli!" </ab>
               <ab n="30"> (30) Oni su se dakle oprostili i sišli u Antiohiju; sabrali su
                mnoštvo i predali pismo. </ab>
               <ab n="31"> (31) Kad ga pročitaše, svi se obradovaše zbog ohrabrenja. </ab>
               <ab n="32"> (32) Juda i Sila, i sami proroci, mnogim riječima ohrabriše i
                utvrdiše braću. </ab>
               <ab n="33"> (33) Neko se vrijeme zadrže pa se onda s mirom od braće vrate onima
                koji ih poslaše. </ab>
               <ab n="34"> (34) # </ab>
               <ab n="35"> (35) A Pavao i Barnaba ostadoše u Antiohiji naučavajući i
                navješćujući zajedno s mnogima drugima riječ Gospodnju. </ab>
               <ab n="36"> (36) Nakon nekog vremena reče Pavao Barnabi: "Vratimo se i pohodimo
                braću po svim gradovima u kojima smo navješćivali riječ Gospodnju, da vidimo kako
                su!" </ab>
               <ab n="37"> (37) Barnaba je htio povesti i Ivana zvanog Marko. </ab>
               <ab n="38"> (38) Pavao pak nije smatrao uputnim sa sobom voditi onoga koji se u
                Pamfiliji odvojio od njih te nije s njima pošao na djelo. </ab>
               <ab n="39"> (39) Spopade ih takva ogorčenost da se raziđoše: Barnaba povede
                Marka i otplovi na Cipar, </ab>
               <ab n="40"> (40) a Pavao sebi izabra Silu pa od braće povjeren milosti
                Gospodnjoj </ab>
               <ab n="41"> (41) proputova Siriju i Ciliciju, utvrđujući Crkve. </ab>
            </div>
            <div n="16" type="chapter">
               <ab n="1"> (16.1) Stiže tako u Derbu i Listru. Ondje, gle, bijaše učenik neki
                imenom Timotej, sin neke pokrštene Židovke i oca Grka. </ab>
               <ab n="2"> (2) Uživao je dobar glas među braćom u Listri i Ikoniju. </ab>
               <ab n="3"> (3) Pavao htjede da on pođe s njime pa ga uze i obreza zbog Židova
                koji bijahu u onim mjestima. Jer svi su znali da mu je otac Grk. </ab>
               <ab n="4"> (4) I kako su prolazili gradovima, predavali su im za opsluživanje
                odredbe koje su apostoli i starješine utvrdili u Jeruzalemu. </ab>
               <ab n="5"> (5) Tako se Crkve učvršćivahu u vjeri i broj im se danomice
                povećavao. </ab>
               <ab n="6"> (6) Prođoše Frigiju i galacijski kraj jer ih je Duh Sveti spriječio
                propovijedati riječ u Aziji. </ab>
               <ab n="7"> (7) Kad su došli do Mizije, htjedoše u Bitiniju, ali im ne dopusti
                Duh Isusov. </ab>
               <ab n="8"> (8) Onda prođoše Miziju i siđoše u Troadu. </ab>
               <ab n="9"> (9) Noću je Pavao imao viđenje: Makedonac neki stajaše i zaklinjaše
                ga: "Prijeđi u Makedoniju i pomozi nam!" </ab>
               <ab n="10"> (10) Nakon viđenja nastojasmo odmah otputovati u Makedoniju,
                uvjereni da nas Bog zove navješćivati im evanđelje. </ab>
               <ab n="11"> (11) Otplovismo iz Troade i zaputismo se ravno u Samotraku pa
                sutradan u Neapol, </ab>
               <ab n="12"> (12) a odande u naseobinu Filipe - grad prvog dijela Makedonije. U
                tom se gradu zadržasmo nekoliko dana. </ab>
               <ab n="13"> (13) U dan subotni iziđosmo izvan gradskih vrata k rijeci, gdje smo
                mislili da će biti bogomolja. Sjedosmo i stadosmo govoriti okupljenim ženama. </ab>
               <ab n="14"> (14) Slušala je tako i neka bogobojazna žena imenom Lidija,
                prodavačica grimiza iz grada Tijatire. Gospodin joj otvori srce, te ona prihvati što
                je Pavao govorio. </ab>
               <ab n="15"> (15) Pošto se pak krsti ona i njezin dom, zamoli: "Ako smatrate da
                sam vjerna Gospodinu, uđite u moj dom i ostanite u njemu." I prisili nas. </ab>
               <ab n="16"> (16) Jednom nas na putu u bogomolju sretne neka ropkinja koja je
                imala duha vračarskoga i gatajući donosila veliku dobit svojim gospodarima. </ab>
               <ab n="17"> (17) Pošla je za Pavlom i za nama te vikala: "Ovi su ljudi sluge
                Boga Svevišnjega; navješćuju vam put spasenja." </ab>
               <ab n="18"> (18) To je činila mnogo dana. Pavlu to napokon dodija pa se okrenu i
                reče duhu: "Zapovijedam ti u ime Isusa Krista: iziđi iz nje!" I iziđe toga časa. </ab>
               <ab n="19"> (19) Kad njezini gospodari vidješe da im nesta nade u dobit,
                pograbiše Pavla i Silu te ih odvukoše na trg pred glavare. </ab>
               <ab n="20"> (20) Privedoše ih pretorima i rekoše: "Ovi ljudi uznemiruju naš
                grad. Židovi su </ab>
               <ab n="21"> (21) te šire običaje kojih mi Rimljani ne smijemo ni prihvatiti ni
                držati." </ab>
               <ab n="22"> (22) Nato svjetina nahrupi na njih, a pretori trgoše s njih odijelo
                i zapovjediše da se išibaju. </ab>
               <ab n="23"> (23) Pošto ih izudaraše, bace ih u tamnicu i zapovjede tamničaru da
                ih pomno čuva. </ab>
               <ab n="24"> (24) Primivši takvu zapovijed, uze ih on i baci u nutarnju tamnicu,
                a noge im stavi u klade. </ab>
               <ab n="25"> (25) Oko ponoći su Pavao i Sila molili pjevajući hvalu Bogu, a
                uznici ih slušali. </ab>
               <ab n="26"> (26) Odjednom nasta potres velik te se poljuljaše temelji zatvora,
                umah se otvoriše sva vrata, i svima spadoše okovi. </ab>
               <ab n="27"> (27) Tamničar se prenu oda sna pa kad ugleda tamnička vrata
                otvorena, trgnu mač i samo što se ne ubi misleći da su uznici pobjegli. </ab>
               <ab n="28"> (28) Ali Pavao povika iza glasa: "Ne čini sebi nikakva zla! Svi smo
                ovdje!" </ab>
               <ab n="29"> (29) Onaj nato zaiska svjetlo, uleti i dršćući baci se pred Pavla i
                Silu; </ab>
               <ab n="30"> (30) izvede ih i upita: "Gospodo, što mi je činiti da se spasim?" </ab>
               <ab n="31"> (31) Oni će mu: "Vjeruj u Gospodina Isusa i spasit ćeš se - ti i dom
                tvoj!" </ab>
               <ab n="32"> (32) Onda navijestiše riječ Gospodnju njemu i svima u domu njegovu. </ab>
               <ab n="33"> (33) Te iste noćne ure uze ih, opra im rane pa se odmah krsti - on i
                svi njegovi. </ab>
               <ab n="34"> (34) Onda ih uvede u dom, prostre stol te se zajedno sa svim domom
                obradova što je povjerovao Bogu. </ab>
               <ab n="35"> (35) Kad se razdani, poslaše pretori liktore s porukom: "Pusti te
                ljude!" </ab>
               <ab n="36"> (36) Tamničar to priopći Pavlu: "Pretori, reče, poručiše da vas
                pustim. Iziđite dakle sad i pođite u miru!" </ab>
               <ab n="37"> (37) Nato im Pavao odvrati: "Javno su nas neosuđene išibali, nas
                rimske građane, i bacili u tamnicu. A sada da nas potajno izbace? Nipošto, nego neka
                oni sami dođu i izvedu nas!" </ab>
               <ab n="38"> (38) Liktori to jave pretorima. Oni su se uplašili kada doznaše da
                su Rimljani. </ab>
               <ab n="39"> (39) Zato dođu da ih nagovore pa ih izvedu i zamole da odu iz grada. </ab>
               <ab n="40"> (40) Izišavši iz tamnice, oni pođu k Lidiji, pogledaju i obodre
                braću pa odu. </ab>
            </div>
            <div n="17" type="chapter">
               <ab n="1"> (17.1) Prošavši kroz Amfipol i Apoloniju, stigoše u Solun, gdje
                bijaše židovska sinagoga. </ab>
               <ab n="2"> (2) Po običaju uđe Pavao onamo. Tri je subote s njima raspravljao na
                temelju Pisama. </ab>
               <ab n="3"> (3) Tumačio je i izlagao: "Trebalo je da Krist trpi i uskrsne od
                mrtvih. Taj Krist jest Isus koga vam ja navješćujem." </ab>
               <ab n="4"> (4) Neki se od njih uvjeriše pa se pridružiše Pavlu i Sili; tako i
                veliko mnoštvo bogobojaznih Grka i nemalo uglednih žena. </ab>
               <ab n="5"> (5) Židove nato spopade zavist pa pridobiše neke opake uličnjake,
                potakoše ih i pobuniše grad te nahrupiše u kuću Jasonovu tražeći da se Pavao i Sila
                izvedu pred narod. </ab>
               <ab n="6"> (6) Kako ih ne nađoše, odvukoše Jasona i neke od braće pred gradske
                glavare vičući: "Evo i ovdje onih koji pobuniše sav svijet. </ab>
               <ab n="7"> (7) Jason ih je ugostio. Svi oni rade protiv carskih odredaba: tvrde
                da postoji drugi kralj - Isus." </ab>
               <ab n="8"> (8) Time uzbuniše svjetinu i glavare koji su to čuli </ab>
               <ab n="9"> (9) te oni od Jasona i ostalih uzeše jamčevinu pa ih pustiše. </ab>
               <ab n="10"> (10) Braća su pak brže-bolje noću odaslala Pavla i Silu u Bereju.
                Kad su stigli, odoše u židovsku sinagogu. </ab>
               <ab n="11"> (11) Ovi su Židovi bili plemenitiji od solunskih: primili su Riječ
                sa svom spremnošću i danomice istraživali Pisma, da li je to tako. </ab>
               <ab n="12"> (12) Mnogi od njih stoga povjerovaše, a tako i nemalo uglednih
                grčkih žena i muževa. </ab>
               <ab n="13"> (13) Ali kad su solunski Židovi doznali da Pavao i u Bereji
                navješćuje riječ Božju, odoše te i ondje podjariše i uzbuniše svjetinu. </ab>
               <ab n="14"> (14) Braća tada brže-bolje uputiše Pavla k moru. Sila pak i Timotej
                ostadoše ondje. </ab>
               <ab n="15"> (15) Pratioci dovedoše Pavla do Atene pa se vratiše noseći Sili i
                Timoteju zapovijed da što prije dođu k njemu. </ab>
               <ab n="16"> (16) Dok ih je u Ateni iščekivao, ogorči se Pavao u duši
                promatrajući kako je grad pokumiren. </ab>
               <ab n="17"> (17) Međutim raspravljaše u sinagogi sa Židovima i bogobojaznima, a
                na trgu svaki dan s onima koji bi se ondje zatekli. </ab>
               <ab n="18"> (18) Dobacivahu mu i neki od epikurejskih i stoičkih filozofa. Jedni
                su govorili: "Što bi htjela reći ta čavka?" Drugi pak: "Navješćuje, čini se, neke
                tuđe bogove." Jer navješćivaše Isusa i uskrsnuće. </ab>
               <ab n="19"> (19) Onda su ga uzeli i odveli na Areopag i upitali: "Bismo li mogli
                znati kakav to nov nauk naučavaš? </ab>
               <ab n="20"> (20) Čudnovatim nam nekim tvrdnjama uši puniš. Željeli bismo stoga
                znati što bi to imalo biti." </ab>
               <ab n="21"> (21) Nijedan Atenjanin ni doseljeni stranac ni na što drugo ne trati
                vrijeme nego na pripovijedanje i slušanje novosti. </ab>
               <ab n="22"> (22) Tada Pavao stade posred Areopaga i reče: "Atenjani! U svemu
                ste, vidim, nekako veoma bogoljubni. </ab>
               <ab n="23"> (23) Doista, prolazeći i promatrajući vaše svetinje nađoh i žrtvenik
                s natpisom: Nepoznatom Bogu. Što dakle ne poznajete, a štujete, to vam ja
                navješćujem." </ab>
               <ab n="24"> (24) "Bog koji stvori svijet i sve na njemu, on, neba i zemlje
                Gospodar, ne prebiva u rukotvorenim hramovima; </ab>
               <ab n="25"> (25) i ne poslužuju ga ljudske ruke, kao da bi što trebao, on koji
                svima daje život, dah i - sve. </ab>
               <ab n="26"> (26) Od jednoga sazda cijeli ljudski rod da prebiva po svem licu
                zemlje; ustanovi određena vremena i međe prebivanja njihova </ab>
               <ab n="27"> (27) da traže Boga, ne bi li ga kako napipali i našli. Ta nije
                daleko ni od koga od nas. </ab>
               <ab n="28"> (28) U njemu doista živimo, mičemo se i jesmo, kao što i neki od
                vaših pjesnika rekoše: "Njegov smo čak i rod!" </ab>
               <ab n="29"> (29) "Ako smo dakle rod Božji, ne smijemo smatrati da je božanstvo
                slično zlatu, srebru ili kamenu, liku isklesanu umijećem i maštom ljudskom." </ab>
               <ab n="30"> (30) "I ne obazirući se na vremena neznanja, nutka sada Bog ljude da
                se svi i posvuda obrate </ab>
               <ab n="31"> (31) jer ustanovi Dan u koji će suditi svijetu po pravdi, po Čovjeku
                kojega odredi, pred svima ovjerovi uskrisivši ga od mrtvih." </ab>
               <ab n="32"> (32) Kad čuše "uskrsnuće od mrtvih", jedni se stadoše rugati, a
                drugi rekoše: "Još ćemo te o tom slušati!" </ab>
               <ab n="33"> (33) Tako se Pavao povuče od njih. </ab>
               <ab n="34"> (34) Neki ipak prionuše uza nj i povjerovaše; među njima i Dionizije
                Areopagit, neka žena imenom Damara i drugi s njima. </ab>
            </div>
            <div n="18" type="chapter">
               <ab n="1"> (18.1) Nakon toga napusti Pavao Atenu i ode u Korint. </ab>
               <ab n="2"> (2) Ondje nađe nekog Židova imenom Akvilu, rodom iz Ponta, koji netom
                bijaše došao iz Italije sa svojom ženom Priscilom jer je Klaudije naredio da svi
                Židovi napuste Rim. Pohodio ih je </ab>
               <ab n="3"> (3) i, kako bijahu istog zanimanja, ostao kod njih i radio. Po
                zanimanju bijahu šatorari. </ab>
               <ab n="4"> (4) Svake je pak subote raspravljao u sinagogi i uvjeravao Židove i
                Grke. </ab>
               <ab n="5"> (5) Kad iz Makedonije pristigoše Sila i Timotej, Pavao se potpuno
                posveti Riječi svjedočeći Židovima da Isus jest Krist. </ab>
               <ab n="6"> (6) Kako se pak oni stadoše protiviti i huliti, otrese on haljine i
                reče im: "Krv vaša na glave vaše! Ja sam nedužan. Od sada idem k poganima." </ab>
               <ab n="7"> (7) I ode odande te prijeđe u kuću nekoga bogobojazna čovjeka, imenom
                Ticija Justa, čija kuća bijaše tik do sinagoge. </ab>
               <ab n="8"> (8) A nadstojnik sinagoge Krisp povjerova Gospodinu zajedno sa svim
                svojim domom. I mnogi od Korinćana koji su to slušali povjerovaše i pokrstiše se. </ab>
               <ab n="9"> (9) Jedne noći reče Gospodin Pavlu u viđenju: "Ne boj se, nego govori
                i ne daj se ušutkati! </ab>
               <ab n="10"> (10) Ta ja sam s tobom i nitko se neće usuditi da ti naudi. Jer
                mnogo je naroda mojega u ovome gradu." </ab>
               <ab n="11"> (11) Tako se zadrža godinu i šest mjeseci naučavajući među njima
                riječ Božju. </ab>
               <ab n="12"> (12) Ali dok je Galion bio prokonzul Ahaje, navališe Židovi
                jednodušno na Pavla, dovukoše ga u sudnicu </ab>
               <ab n="13"> (13) i rekoše: "Ovaj potiče ljude da protiv zakona štuju Boga." </ab>
               <ab n="14"> (14) Pavao samo što nije zaustio kadli Galion reče Židovima: "Da je
                posrijedi zločin kakav ili nedjelo opako, saslušao bih vas, Židovi, kako je pravo; </ab>
               <ab n="15"> (15) je li pak raspra o riječi i imenima i o nekom vašem zakonu,
                proviđajte sami; u tome ja ne želim biti sudac." </ab>
               <ab n="16"> (16) I otpremi ih iz sudnice. </ab>
               <ab n="17"> (17) A oni svi pograbiše nadstojnika sinagoge Sostena i stadoše ga
                šibati pred sudnicom. Galion nije za to ništa mario. </ab>
               <ab n="18"> (18) Pavao osta još podosta vremena, a onda se oprosti s braćom pa
                pošto se u Kenhreji ošiša jer imaše zavjet, zaplovi prema Siriji, a s njime i
                Priscila i Akvila. </ab>
               <ab n="19"> (19) Stigoše u Efez. Tu ih ostavi, a on uđe u sinagogu i stade
                raspravljati sa Židovima. </ab>
               <ab n="20"> (20) Oni ga zamole da ostanu duže vremena, ali on ne pristade, </ab>
               <ab n="21"> (21) nego se oprosti: "Još ću se, reče, vratiti k vama, bude li
                Božja volja." I otplovi iz Efeza. </ab>
               <ab n="22"> (22) Kad stiže u Cezareju, uziđe pozdraviti Crkvu pa onda siđe u
                Antiohiju. </ab>
               <ab n="23"> (23) Neko se vrijeme zadrža pa onda ode i zareda galacijskim
                područjem i Frigijom utvrđujući sve učenike. </ab>
               <ab n="24"> (24) Uto neki Židov imenom Apolon, rodom Aleksandrijac, čovjek
                rječit i upućen u Pisma, stiže u Efez. </ab>
               <ab n="25"> (25) On bijaše upućen u Put Gospodnji pa je vatrene duše govorio i
                naučavao pomno o Isusu, premda je znao samo za Ivanovo krštenje. </ab>
               <ab n="26"> (26) Poče on tako smjelo govoriti u sinagogi. Čuše ga Priscila i
                Akvila, uzeše ga k sebi i pomnije mu izložiše Put Božji. </ab>
               <ab n="27"> (27) A kad je nakanio otići u Ahaju, ohrabriše ga braća i napisaše
                učenicima da ga prime. Kad je stigao onamo, uvelike je koristio vjernicima po
                milosti </ab>
               <ab n="28"> (28) jer je snažno pobijao Židove javno pokazujući iz Pisama da Isus
                jest Krist. </ab>
            </div>
            <div n="19" type="chapter">
               <ab n="1"> (19.1) Dok je Apolon bio u Korintu, Pavao, pošto prođe gornje
                krajeve, dođe u Efez, nađe neke učenike </ab>
               <ab n="2"> (2) pa ih upita: "Jeste li primili Duha Svetoga kad ste povjerovali?"
                Oni će mu: "Ta ni čuli nismo da ima Duh Sveti." </ab>
               <ab n="3"> (3) Nato će on: "Kako ste onda kršteni?" "Krštenjem Ivanovim",
                odvrate oni. </ab>
               <ab n="4"> (4) Nato će Pavao: "Ivan je krstio krštenjem obraćenja govoreći
                narodu da vjeruje u Onoga koji za njim dolazi, to jest u Isusa." </ab>
               <ab n="5"> (5) Čuvši to, krste se u ime Gospodina Isusa, </ab>
               <ab n="6"> (6) pa kad Pavao položi na njih ruke, dođe Duh Sveti na njih te stanu
                govoriti drugim jezicima i prorokovati. </ab>
               <ab n="7"> (7) Bijaše u svemu dvanaestak muževa. </ab>
               <ab n="8"> (8) Onda Pavao uđe u sinagogu te je tri mjeseca hrabro raspravljao i
                uvjeravao o kraljevstvu Božjem. </ab>
               <ab n="9"> (9) Ali kako neki, okorjeli i nepokorni, ocrnjivahu ovaj Put pred
                mnoštvom, odstupi od njih, odvoji učenike i danomice raspravljaše u školi nekog
                Tirana. </ab>
               <ab n="10"> (10) Trajalo je to dvije godine, tako da su svi azijski žitelji,
                Židovi i Grci, čuli riječ Božju. </ab>
               <ab n="11"> (11) Bog je pak činio čudesa nesvakidašnja po rukama Pavlovima </ab>
               <ab n="12"> (12) tako da bi na bolesnike stavljali rupce ili rublje s Pavlova
                tijela pa bi s njih nestajalo bolesti i zli duhovi iz njih izlazili. </ab>
               <ab n="13"> (13) Zato i neki Židovi zaklinjaoci-potukači pokušaše zazvati ime
                Gospodina Isusa nad one koji imahu zle duhove. Govorili su: "Zaklinjem vas Isusom
                koga Pavao propovijeda." </ab>
               <ab n="14"> (14) To činjaše sedam sinova nekog Skeve, židovskoga velikog
                svećenika. </ab>
               <ab n="15"> (15) Zli im duh odvrati: "Isusa poznajem i Pavla znam, ali tko ste
                vi?" </ab>
               <ab n="16"> (16) I čovjek u kome bijaše zli duh, nasrnu na njih i nadjača ih te
                oni goli i izranjeni pobjegoše iz one kuće. </ab>
               <ab n="17"> (17) Doznaše to svi žitelji efeški, Židovi i Grci, pa ih sve obuze
                strah te se stade veličati ime Gospodina Isusa. </ab>
               <ab n="18"> (18) Mnogi pak od onih koji su povjerovali dolazili su ispovijedati
                i očitovati svoja djela. </ab>
               <ab n="19"> (19) I podosta onih koji su se bavili praznovjerjem donosili su
                knjige i spaljivali ih pred svima. Procijeniše ih te nađoše da vrijede pedeset
                tisuća srebrnjaka. </ab>
               <ab n="20"> (20) Tako se snagom Gospodnjom Riječ širila i jačala. </ab>
               <ab n="21"> (21) Pošto se to ispuni, naumi Pavao preko Makedonije i Ahaje otići
                u Jeruzalem te reče: "Pošto budem ondje, trebat će da i Rim vidim." </ab>
               <ab n="22"> (22) Onda posla u Makedoniju dvojicu svojih poslužitelja, Timoteja i
                Erasta, a on provede još neko vrijeme u Aziji. </ab>
               <ab n="23"> (23) Nekako u ono doba nasta nemalena pobuna protiv ovog Puta. </ab>
               <ab n="24"> (24) Neki srebrar, imenom Demetrije, izrađivao je srebrne hramiće
                Artemidine i namicao obrtnicima nemalu dobit. </ab>
               <ab n="25"> (25) Skupi on njih i sve koji su se bavili takvim poslom te im reče:
                "Ljudi, vi znate, u ovom je umijeću naše blagostanje. </ab>
               <ab n="26"> (26) A vidite i čujete da je taj Pavao ne samo u Efezu nego gotovo i
                u svoj Aziji uvjerio i preokrenuo poveliko mnoštvo govoreći da nema bogova rukama
                izdjeljanih. </ab>
               <ab n="27"> (27) Tako prijeti opasnost ne samo da na zao glas dođe naše
                zanimanje, nego i to da se ništa neće držati do hrama velike božice Artemide te će
                nestati veličanstva one koju štuje sva Azija i sav svijet." </ab>
               <ab n="28"> (28) Čuvši to, razgnjeve se pa poviču: "Velika je Artemida efeška!" </ab>
               <ab n="29"> (29) Sav se grad uskomeša; jednodušno nahrupe u kazalište vukući sa
                sobom Makedonce Gaja i Aristarha, suputnike Pavlove. </ab>
               <ab n="30"> (30) Kad je Pavao htio među narod, ne dopustiše mu učenici. </ab>
               <ab n="31"> (31) Čak i neki azijarsi, njegovi prijatelji, poslaše k njemu i
                zamoliše da ne dolazi u kazalište. </ab>
               <ab n="32"> (32) Jedni su izvikivali jedno, drugi drugo jer je skup bio
                uskomešan te mnogi nisu ni znali zašto su se strčali. </ab>
               <ab n="33"> (33) Neki iz svjetine uputiše nekog Aleksandra jer su ga Židovi
                gurali naprijed. Aleksandar pak mahnu rukom i htjede se obraniti pred narodom. </ab>
               <ab n="34"> (34) Ali kada doznaše da je Židov, udarahu gotovo dva sata svi u
                jedan glas: "Velika je Artemida efeška!" </ab>
               <ab n="35"> (35) Onda tajnik umiri svjetinu pa reče: "Efežani! Tko to od ljudi
                ne zna da je grad Efez čuvar hrama velike Artemide i kipa s neba palog? </ab>
               <ab n="36"> (36) Budući dakle da je to neporecivo, valja da budete mirni te
                ništa brzopleto ne činite. </ab>
               <ab n="37"> (37) Doveli ste ove ljude, a nisu ni svetokradice ni hulitelji naše
                božice. </ab>
               <ab n="38"> (38) Ako pak Demetrije i njegovi obrtnici imaju protiv koga kakvu
                tužbu, sudovi se sastaju, a tu su i prokonzuli. Neka se tuže! </ab>
               <ab n="39"> (39) Ištete li pak što drugo, u zakonitu će se skupu riješiti. </ab>
               <ab n="40"> (40) Ta izlažemo se opasnosti da za ovo današnje budemo optuženi s
                pobune jer nema nikakva razloga kojim bismo mogli opravdati ovu strku." To rekavši,
                raspusti skup. </ab>
            </div>
            <div n="20" type="chapter">
               <ab n="1"> (20.1) Kad se sleže metež, posla Pavao po učenike, ohrabri ih,
                pozdravi i otputova u Makedoniju. </ab>
               <ab n="2"> (2) Prešavši one krajeve, hrabreći braću besjedom mnogom, dođe u
                Grčku </ab>
               <ab n="3"> (3) i provede ondje tri mjeseca. Upravo kad je htio otploviti u
                Siriju, postaviše mu Židovi zasjedu pa odluči vratiti se preko Makedonije. </ab>
               <ab n="4"> (4) Pratili su ga: Sopater Pirov, Berejac, Solunjani Aristarh i
                Sekund, Gaj Derbanin, Timotej i Azijci Tihik i Trofim. </ab>
               <ab n="5"> (5) Oni odoše prije te nas dočekaše u Troadi. </ab>
               <ab n="6"> (6) Mi pak nakon dana Beskvasnih kruhova otplovismo iz Filipa i nakon
                pet dana dođosmo k njima u Troadu gdje proboravismo sedam dana. </ab>
               <ab n="7"> (7) U prvi dan tjedna, kad se sabrasmo lomiti kruh, Pavao im govoraše
                i kako je sutradan kanio otputovati, probesjedi sve do ponoći. </ab>
               <ab n="8"> (8) U gornjoj sobi gdje smo se sabrali bijaše dosta svjetiljaka. </ab>
               <ab n="9"> (9) Na prozoru je sjedio neki mladić imenom Eutih. Kako je Pavao
                dulje govorio, utone on u dubok san. Svladan snom, pade s trećeg kata dolje. Digoše
                ga mrtva. </ab>
               <ab n="10"> (10) Pavao siđe, nadnese se nad dječaka, obujmi ga i reče: "Ne
                uznemirujte se! Duša je još u njemu!" </ab>
               <ab n="11"> (11) Zatim se pope pa pošto razlomi kruh i blagova, dugo je još
                zborio, sve do zore. Tad otputova. </ab>
               <ab n="12"> (12) Mladića odvedoše živa, neizmjerno utješeni. </ab>
               <ab n="13"> (13) Mi pak pođosmo naprijed lađom: otplovismo u As. Odande smo
                imali povesti Pavla - tako je odredio kad se spremao poći pješice. </ab>
               <ab n="14"> (14) Kad nam se u Asu pridruži, uzesmo ga i stigosmo u Mitilenu. </ab>
               <ab n="15"> (15) Odande odjedrismo sutradan i stigosmo nadomak Hija, prekosutra
                krenusmo u Sam, a idućeg dana stigosmo u Milet. </ab>
               <ab n="16"> (16) Jer Pavao je odlučio mimoići Efez da se ne bi zadržao u Aziji:
                žurio se da, uzmogne li, na dan Pedesetnice bude u Jeruzalemu. </ab>
               <ab n="17"> (17) Ipak iz Mileta posla u Efez po starješine Crkve. </ab>
               <ab n="18"> (18) Kad stigoše, reče im: "Vi znate kako sam se sve vrijeme, od
                prvog dana kada stupih u Aziju, ponašao među vama: </ab>
               <ab n="19"> (19) služio sam Gospodinu sa svom poniznošću u suzama i kušnjama
                koje me zadesiše zbog zasjeda židovskih; </ab>
               <ab n="20"> (20) ništa korisno nisam propustio navijestiti vam i naučiti vas -
                javno i po kućama; </ab>
               <ab n="21"> (21) upozoravao sam Židove i Grke da se obrate k Bogu i da vjeruju u
                Gospodina našega Isusa." </ab>
               <ab n="22"> (22) "A sad, evo, okovan Duhom idem u Jeruzalem. Što će me u njemu
                zadesiti, ne znam, </ab>
               <ab n="23"> (23) osim što mi Duh Sveti u svakom gradu jamči da me čekaju okovi i
                nevolje. </ab>
               <ab n="24"> (24) Ali ni najmanje mi nije do života, samo da dovršim trku svoju i
                službu koju primih od Gospodina Isusa: svjedočiti za evanđelje milosti Božje." </ab>
               <ab n="25"> (25) "I sad, evo, znam: nećete više vidjeti lica moga, svi vi posred
                kojih prođoh propovijedajući Kraljevstvo. </ab>
               <ab n="26"> (26) Zato vam u ovaj dan današnji jamčim: čist sam od krvi sviju </ab>
               <ab n="27"> (27) jer nisam propustio navijestiti vam ništa od svega nauma
                Božjega." </ab>
               <ab n="28"> (28) "Pazite na sebe i na sve stado u kojem vas Duh Sveti postavi
                nadglednicima, da pasete Crkvu Božju koju steče krvlju svojom." </ab>
               <ab n="29"> (29) "Ja znam da će nakon mog odlaska među vas uljesti vuci okrutni
                koji ne štede stada, </ab>
               <ab n="30"> (30) a između vas će samih ustati ljudi koji će iskrivljavati nauk
                da bi odvukli učenike za sobom. </ab>
               <ab n="31"> (31) Zato bdijte imajući na pameti da sam tri godine bez prestanka
                noću i danju suze lijevajući urazumljivao svakoga od vas." </ab>
               <ab n="32"> (32) "I sada vas povjeravam Bogu i Riječi milosti njegove koja je
                kadra izgraditi vas i dati vam baštinu među svima posvećenima." </ab>
               <ab n="33"> (33) "Ni za čijim srebrom, zlatom ili ruhom nisam hlepio. </ab>
               <ab n="34"> (34) Sami znate: za potrebe moje i onih koji su sa mnom zasluživale
                su ove ruke. </ab>
               <ab n="35"> (35) U svemu vam pokazah: tako se trudeći treba se zauzimati za
                nemoćne i na pameti imati riječi Gospodina Isusa jer on reče: 'Blaženije je davati
                nego primati.'" </ab>
               <ab n="36"> (36) Kada to doreče, klekne te se zajedno sa svima njima pomoli. </ab>
               <ab n="37"> (37) Tad svi briznuše u velik plač, obisnuše Pavlu oko vrata i
                stadoše ga cjelivati, </ab>
               <ab n="38"> (38) ražalošćeni nadasve riječju koju im reče: da više neće vidjeti
                lica njegova. Zatim ga ispratiše na lađu. </ab>
            </div>
            <div n="21" type="chapter">
               <ab n="1"> (21.1) Pošto se otrgosmo od njih, zaplovismo. Jedreći ravno, stigosmo
                na Kos, a sutradan na Rod pa odande u Pataru. </ab>
               <ab n="2"> (2) Kad nađosmo lađu za Feniciju, popesmo se i otplovismo. </ab>
               <ab n="3"> (3) Kad bijasmo napomol Cipru, ostavismo ga slijeva jedreći prema
                Siriji. Pristadosmo u Tiru jer je ondje lađa imala iskrcati tovar. </ab>
               <ab n="4"> (4) Pronađosmo učenike i ostadosmo ondje sedam dana. Oni po Duhu
                nagovarahu Pavla da ne uzlazi u Jeruzalem. </ab>
               <ab n="5"> (5) Ali kad nam istekoše dani, ipak otputovasmo. Ispratiše nas svi,
                sa ženama i djecom, do izvan grada. Na žalu klekosmo i pomolismo se. </ab>
               <ab n="6"> (6) Pozdravismo se, popesmo se na lađu, a oni se vratiše kući. </ab>
               <ab n="7"> (7) Tako dovršismo plovidbu. Iz Tira stigosmo u Ptolemaidu.
                Pozdravili smo braću i ostali jedan dan u njih. </ab>
               <ab n="8"> (8) Sutradan otputovasmo i stigosmo u Cezareju. Uđosmo u kuću Filipa
                evanđelista, jednog od sedmorice, i ostadosmo kod njega. </ab>
               <ab n="9"> (9) On je imao četiri kćeri djevice koje su prorokovale. </ab>
               <ab n="10"> (10) Kako smo se zadržali mnogo dana, siđe iz Judeje neki prorok
                imenom Agab, </ab>
               <ab n="11"> (11) dođe k nama, uze Pavlov pojas, sveza sebi noge i ruke te reče:
                "Ovo govori Duh Sveti: Čovjeka čiji je ovo pojas ovako će svezati Židovi u
                Jeruzalemu i predati u ruke pogana." </ab>
               <ab n="12"> (12) Kada smo to čuli, stadosmo mi i mještani zaklinjati Pavla da ne
                uzlazi u Jeruzalem. </ab>
               <ab n="13"> (13) Nato on odvrati: "Što plačete i parate mi srce? Ta spreman sam
                ne samo biti svezan nego i umrijeti u Jeruzalemu za ime Gospodina Isusa." </ab>
               <ab n="14"> (14) A kako se nije dao nagovoriti, ušutjesmo rekavši: "Gospodnja
                budi volja!" </ab>
               <ab n="15"> (15) Nakon tih dana spremismo se i uzađosmo u Jeruzalem. </ab>
               <ab n="16"> (16) S nama pođoše i učenici iz Cezareje pa nas odvedoše k nekomu
                Mnasonu Cipraninu, starom učeniku, da u njega odsjednemo. </ab>
               <ab n="17"> (17) Kad stigosmo u Jeruzalem, primiše nas braća radosno. </ab>
               <ab n="18"> (18) Sutradan ode Pavao zajedno s nama k Jakovu. Nađoše se ondje i
                sve starješine. </ab>
               <ab n="19"> (19) Pošto ih pozdravi, stade im potanko izlagati što učini Bog među
                poganima po njegovoj službi. </ab>
               <ab n="20"> (20) Pošto su ga oni poslušali, dadoše slavu Bogu pa mu rekoše:
                "Vidiš, brate: deseci su tisuća Židova povjerovali i svi su revnitelji Zakona. </ab>
               <ab n="21"> (21) A o tebi im je dojavljeno da sve Židove koji su među poganima
                upućuješ na otpad od Mojsija učeći ih da ne obrezuju djece i ne žive po običajima. </ab>
               <ab n="22"> (22) Što dakle? Čut će svakako da si došao. </ab>
               <ab n="23"> (23) Učini stoga što ti kažemo. U nas su četiri čovjeka koji imaju
                zavjet. </ab>
               <ab n="24"> (24) Njih uzmi, s njima se zajedno posveti, plati za njih da se
                ošišaju pa će svi spoznati da nema ništa od onoga što im je o tebi dojavljeno, nego
                da si i ti na pravu putu i da opslužuješ Zakon. </ab>
               <ab n="25"> (25) A što se tiče pogana koji povjerovaše - poslali smo što
                odlučismo: da se klone mesa žrtvovana idolima, krvi, udavljenoga i bludništva." </ab>
               <ab n="26"> (26) Nato Pavao uze one ljude, sutradan se s njima zajedno posveti,
                uđe u Hram, oglasi svršetak dana posvećenja nakon kojih će se za svakoga od njih
                prinijeti prinos. </ab>
               <ab n="27"> (27) Kad se upravo navršavalo tih sedam dana, neki ga Židovi iz
                Azije opaze u Hramu, uzbune sav narod pa podignu na nj ruke </ab>
               <ab n="28"> (28) vičući: "Izraelci, u pomoć! Evo čovjeka koji sve posvuda
                poučava protiv naroda, Zakona i ovoga mjesta pa je još i Grke uveo u Hram i oskvrnuo
                ovo sveto mjesto." </ab>
               <ab n="29"> (29) Jer prije su s njime u Gradu vidjeli Trofima Efežanina i
                mislili da je Pavao njega uveo u Hram. </ab>
               <ab n="30"> (30) Sav se grad uskomeša, nasta strka naroda. Pograbe Pavla i
                odvuku ga izvan Hrama pa odmah pozatvaraju vrata. </ab>
               <ab n="31"> (31) Dok su mu o glavi radili, dođe do tisućnika čete glas da je sav
                Jeruzalem uzavreo. </ab>
               <ab n="32"> (32) On odmah uze vojnike i satnike pa otrča dolje k njima. Oni pak
                kako ugledaše tisućnika i vojnike, prestadoše udarati Pavla. </ab>
               <ab n="33"> (33) Onda se tisućnik približi, uhvati ga, zapovjedi da ga okuju
                dvojim verigama pa stade ispitivati tko je i što je učinio. </ab>
               <ab n="34"> (34) Iz svjetine su jedni izvikivali ovo, drugi ono. Kako zbog graje
                nije mogao saznati ništa pouzdano, zapovjedi da se odvede u vojarnu. </ab>
               <ab n="35"> (35) Kad se Pavao pojavi na stubama, morali su ga vojnici nositi
                zbog silovitosti svjetine. </ab>
               <ab n="36"> (36) Jer mnoštvo je naroda išlo za njima i vikalo: "Smakni ga!" </ab>
               <ab n="37"> (37) Upravo na ulazu u vojarnu reče Pavao tisućniku: "Smijem li
                nešto reći?" On ga upita: "Zar znaš grčki? </ab>
               <ab n="38"> (38) Ti dakle nisi onaj Egipćanin koji je prije nekoliko dana
                pobunio i u pustinju odveo one četiri tisuće bodežara?" </ab>
               <ab n="39"> (39) Pavao odvrati: "Ja sam Židov iz Tarza cilicijskoga, građanin
                grada znamenitoga. Molim te, dopusti mi progovoriti narodu." </ab>
               <ab n="40"> (40) Kad mu on dopusti, Pavao stojeći na stubama mahnu rukom narodu
                pa kad nasta velika tišina, prozbori hebrejskim jezikom: </ab>
            </div>
            <div n="22" type="chapter">
               <ab n="1"> (22.1) "Braćo i oci, poslušajte što ću vam sad u svoju obranu reći." </ab>
               <ab n="2"> (2) Kad čuše da im govori hebrejskim jezikom, još većma utihnuše. On
                nastavi: </ab>
               <ab n="3"> (3) "Ja sam Židov, rođen u Tarzu cilicijskom, ali odrastao u ovom
                gradu, do nogu Gamalielovih odgojen točno po otačkom Zakonu; bijah revnitelj Božji
                kao što ste svi vi još danas. </ab>
               <ab n="4"> (4) Ovaj sam Put na smrt progonio, u okove bacao i predavao u tamnice
                muževe i žene, </ab>
               <ab n="5"> (5) kako mi to može posvjedočiti i veliki svećenik i sve
                starješinstvo. Od njih sam i pisma dobio za braću u Damasku pa se zaputio da i one
                ondje okovane dovedem u Jeruzalem da se kazne." </ab>
               <ab n="6"> (6) "Dok sam tako putovao i približavao se Damasku, s neba me oko
                podneva iznenada obasja svjetlost velika. </ab>
               <ab n="7"> (7) Sruših se na tlo i začuh glas što mi govoraše: 'Savle, Savle,
                zašto me progoniš?' </ab>
               <ab n="8"> (8) Ja odgovorih: 'Tko si, Gospodine?' Reče mi: 'Ja sam Isus
                Nazarećanin koga ti progoniš.' </ab>
               <ab n="9"> (9) Oni koji bijahu sa mnom svjetlost doduše primijetiše, ali ne čuše
                glasa Onoga koji mi govoraše. </ab>
               <ab n="10"> (10) Rekoh nato: 'Što mi je činiti, Gospodine?' Gospodin će mi:
                'Ustani, pođi u Damask i ondje će ti se reći što ti je određeno učiniti.' </ab>
               <ab n="11"> (11) Kako od sjaja one svjetlosti obnevidjeh, pratioci me povedoše
                za ruku te stigoh u Damask." </ab>
               <ab n="12"> (12) "Neki Ananija, čovjek po Zakonu pobožan i na dobru glasu u
                Židova ondje nastanjenih - </ab>
               <ab n="13"> (13) dođe k meni, pristupi mi i reče: 'Savle, brate, progledaj!' I
                ja se u taj čas zagledah u nj. </ab>
               <ab n="14"> (14) A on će: 'Bog otaca naših predodredi te da upoznaš volju
                njegovu, da vidiš Pravednika i čuješ glas iz usta njegovih </ab>
               <ab n="15"> (15) jer bit ćeš mu pred svim ljudima svjedokom onoga što si vidio i
                čuo. </ab>
               <ab n="16"> (16) I što sad oklijevaš? Ustani, krsti se i operi grijehe svoje,
                prizivljući Ime njegovo!'" </ab>
               <ab n="17"> (17) "Pošto se vratih u Jeruzalem, dok sam se jednom molio u Hramu,
                padoh u zanos </ab>
               <ab n="18"> (18) i vidjeh Gospodina gdje mi govori: 'Pohiti, žurno izađi iz
                Jeruzalema jer neće primiti tvoga svjedočanstva o meni.' </ab>
               <ab n="19"> (19) Ja rekoh: 'Gospodine, oni znaju da sam ja u tamnice bacao i
                bičevao po sinagogama one koji vjeruju u te. </ab>
               <ab n="20"> (20) I dok se prolijevala krv Stjepana, svjedoka tvoga, i ja sam
                ondje stajao i odobravao te čuvao haljine onih koji ga ubijahu.' </ab>
               <ab n="21"> (21) Nato mi reče: 'Pođi jer ću te poslati daleko k poganima!' </ab>
               <ab n="22"> (22) Slušali su ga sve do te riječi, a tada podigoše glas: "Ukloni
                takva sa zemlje! Nije pravo da živi!" </ab>
               <ab n="23"> (23) Kako oni stadoše bučiti, odbacivati haljine i vitlati prašinu u
                zrak, </ab>
               <ab n="24"> (24) zapovjedi tisućnik da Pavla uvedu u vojarnu pa odredi da ga
                bičevima ispitaju kako bi doznao zašto tako viču protiv njega. </ab>
               <ab n="25"> (25) Kad ga remenjem rastegoše, reče on nazočnom satniku: "Rimskoga
                građanina, i još neosuđena, smijete bičevati?" </ab>
               <ab n="26"> (26) Kad je to čuo satnik, priđe tisućniku i dojavi mu: "Što si to
                nakanio? Ovaj je čovjek Rimljanin!" </ab>
               <ab n="27"> (27) Tisućnik tada priđe Pavlu pa mu reče: "Reci mi, jesi li
                Rimljanin!" On odvrati: "Da." </ab>
               <ab n="28"> (28) Tisućnik dometnu: "Ja stekoh to građanstvo za skupe novce."
                Pavao nato reče: "Ja sam se pak s njim i rodio." </ab>
               <ab n="29"> (29) Brže stoga odstupe od njega oni koji su ga imali ispitivati. I
                tisućnik se preplaši kad sazna da je Pavao Rimljanin, a on ga bijaše okovao. </ab>
               <ab n="30"> (30) Sutradan pak kad je htio točno saznati za što ga Židovi
                optužuju, odriješi ga pa zapovjedi da se sastanu veliki svećenici i sve Vijeće te
                privede Pavla i postavi ga pred njih. </ab>
            </div>
            <div n="23" type="chapter">
               <ab n="1"> (23.1) Pavao uprije pogled u Vijeće i reče: "Braćo, ja sam posve
                mirne savjesti živio pred Bogom sve do dana današnjega." </ab>
               <ab n="2"> (2) Nato veliki svećenik Ananija naredi onima što stajahu uza nj da
                ga udare po ustima. </ab>
               <ab n="3"> (3) Onda mu Pavao reče: "Udarit će Bog tebe, zide obijeljeni! Ti li
                sjediš da me po Zakonu sudiš, a protuzakonito zapovijedaš da me biju?" </ab>
               <ab n="4"> (4) Oni što su ondje stajali rekoše nato: "Zar velikog svećenika
                Božjega da pogrđuješ?" </ab>
               <ab n="5"> (5) Pavao odvrati: "Nisam znao, braćo, da je veliki svećenik. Ta
                pisano je: Glavara naroda svoga ne proklinji." </ab>
               <ab n="6"> (6) Pavao je znao da su oni dijelom saduceji, a dijelom farizeji pa
                povika u Vijeću: "Braćo, ja sam farizej, sin farizeja. Sudi mi se zbog nade,
                uskrsnuća mrtvih." </ab>
               <ab n="7"> (7) Tek što je on to rekao, nasta razmirica između farizeja i
                saduceja i mnoštvo se razdijeli. </ab>
               <ab n="8"> (8) Jer saduceji vele da nema uskrsnuća, ni anđela, ni duha, a
                farizeji sve to priznaju. </ab>
               <ab n="9"> (9) Nasta velika graja te ustadoše neki pismoznanci farizejske
                stranke i zaoštre boj govoreći: "Ništa zlo ne nalazimo na tom čovjeku! A što ako mu
                je duh govorio, ili anđeo?" </ab>
               <ab n="10"> (10) Kad razmirica posta još većom, poboja se tisućnik da Pavla ne
                rastrgaju pa zapovjedi da vojska siđe, otme ga ispred njih i povede u vojarnu. </ab>
               <ab n="11"> (11) Iduće noći pristupi mu Gospodin i reče: "Hrabro samo! Jer kao
                što si za me svjedočio u Jeruzalemu tako treba da i u Rimu posvjedočiš!" </ab>
               <ab n="12"> (12) Kad osvanu dan, skovaše Židovi urotu i zakleše se da neće ni
                jesti ni piti dok ne ubiju Pavla. </ab>
               <ab n="13"> (13) Bilo je više od četrdeset onih koji su skovali tu zavjeru. </ab>
               <ab n="14"> (14) Oni odu k velikim svećenicima i starješinama pa reknu:
                "Zakletvom se zaklesmo ništa ne okusiti dok ne ubijemo Pavla. </ab>
               <ab n="15"> (15) Stoga vi sada zajedno s Vijećem predočite tisućniku neka vam ga
                dovede kao da kanite točnije razaznati njegov slučaj. A mi smo spremni pogubiti ga
                prije negoli se i približi." </ab>
               <ab n="16"> (16) Ali sin Pavlove sestre doču za zavjeru, približi se i uđe u
                vojarnu dojaviti Pavlu. </ab>
               <ab n="17"> (17) Pavao pak pozove jednog satnika i reče mu: "Ovog mladića odvedi
                k tisućniku: ima mu nešto dojaviti." </ab>
               <ab n="18"> (18) On ga uze, odvede k tisućniku i reče mu: "Uznik me Pavao pozva
                i zaiska da ovog mladića privedem k tebi; ima ti nešto reći." </ab>
               <ab n="19"> (19) Tisućnik ga prihvati za ruku, povede nasamo pa ga upita: "Što
                mi imaš dojaviti?" </ab>
               <ab n="20"> (20) "Židovi su se, reče on, dogovorili da te zamole da im sutra
                Pavla dovedeš u Vijeće kao da se kane točnije raspitati o njemu. </ab>
               <ab n="21"> (21) Ne vjeruj im! U zasjedi ga čeka više od četrdeset onih koji se
                zakleše da neće jesti ni piti dok ga ne smaknu. Već su spremni, samo čekaju tvoju
                privolu." </ab>
               <ab n="22"> (22) Tisućnik onda otpusti mladića i zapovjedi mu: "Nikomu ne kazuj
                da si mi to dojavio." </ab>
               <ab n="23"> (23) Zatim dozva dva satnika i reče im: "Pripravite dvjesta vojnika,
                sedamdeset konjanika i dvjesta strijelaca da nakon treće noćne ure pođu u Cezareju. </ab>
               <ab n="24"> (24) Neka se pripravi živina na koju će se posaditi Pavao te živ i
                zdrav dovesti k upravitelju Feliksu." </ab>
               <ab n="25"> (25) Napisa i pismo ovoga sadržaja: </ab>
               <ab n="26"> (26) "Klaudije Lizija vrlom upravitelju Feliksu - pozdrav! </ab>
               <ab n="27"> (27) Ovoga čovjeka Židovi uhvatiše i tek što ga ne smakoše kadli s
                vojskom pritrčah i istrgoh im ga kada doznah da je Rimljanin. </ab>
               <ab n="28"> (28) Htjedoh saznati za što ga okrivljuju pa ga dovedoh u njihovo
                Vijeće. </ab>
               <ab n="29"> (29) Utvrdih da ga okrivljuju za nešto prijeporno u njihovu zakonu i
                da nema nikakve krivnje kojom bi zaslužio smrt ili okove. </ab>
               <ab n="30"> (30) Kad mi pak dojaviše da su protiv njega skovali zavjeru, poslah
                ga k tebi, a tužitelje uputih neka se tebi obrate protiv njega." </ab>
               <ab n="31"> (31) Vojnici dakle, po primljenoj naredbi uzeše Pavla i odvedoše ga
                noću u Antipatridu. </ab>
               <ab n="32"> (32) Sutradan ostave konjanike da s njime pođu dalje, a oni se
                vratiše u vojarnu. </ab>
               <ab n="33"> (33) Kad konjanici stigoše u Cezareju, uručiše upravitelju pismo i
                privedoše mu Pavla. </ab>
               <ab n="34"> (34) Pošto upravitelj pročita pismo, zapita iz koje je pokrajine.
                Kad sazna da je iz Cilicije: </ab>
               <ab n="35"> (35) "Saslušat ću te, reče, kad pristignu i tužitelji tvoji." Onda
                zapovjedi čuvati ga u dvoru Herodovu. </ab>
            </div>
            <div n="24" type="chapter">
               <ab n="1"> (24.1) Nakon pet dana siđe veliki svećenik Ananija s nekim
                starješinama i odvjetnikom, nekim Tertulom te izniješe upravitelju tužbu protiv
                Pavla. </ab>
               <ab n="2"> (2) Pošto dozvaše Pavla, poče ga Tertul optuživati: "Veliki mir što
                ga po tebi, vrli Felikse, uživamo i boljitak što tvojom providnošću narodu ovomu
                nastaje, </ab>
               <ab n="3"> (3) u svemu i posvuda primamo sa svom zahvalnošću. </ab>
               <ab n="4"> (4) Ali, da ti dulje ne dodijavam, molim te da nas u svojoj
                blagonaklonosti ukratko poslušaš. </ab>
               <ab n="5"> (5) Utvrdismo da je ovaj čovjek kuga, da pokreće bune među svim
                Židovima po svijetu, da je kolovođa nazaretske sljedbe, </ab>
               <ab n="6"> (6) da je čak i Hram pokušao oskvrnuti pa ga uhitismo. </ab>
               <ab n="7"> (7) # </ab>
               <ab n="8"> (8) Od njega, ako ga o svemu tomu ispitaš, možeš saznati za što ga mi
                optužujemo." </ab>
               <ab n="9"> (9) Podržaše ga i Židovi tvrdeći da je tako. </ab>
               <ab n="10"> (10) Nato Pavao odvrati pošto mu upravitelj kimnu da govori: "Kako
                znam da si već mnogo godina sudac narodu ovomu, mirne se duše branim. </ab>
               <ab n="11"> (11) Ta možeš se osvjedočiti da nema više od dvanaest dana otkad
                uzađoh u Jeruzalem da se poklonim. </ab>
               <ab n="12"> (12) A nisu me našli ni u Hramu da s kim raspravljam ili bunu
                podižem, ni u sinagogama, ni po gradu. </ab>
               <ab n="13"> (13) I ne mogu ti dokazati ono za što me sada optužuju." </ab>
               <ab n="14"> (14) "Jamčim ti, naprotiv, ovo: Putom koji nazivaju sljedbom služim
                otačkom Bogu vjerujući u sve što je u Zakonu i u Prorocima napisano, </ab>
               <ab n="15"> (15) uzdajući se u Boga da će uskrsnuti pravednici i nepravednici,
                što oni i sami očekuju. </ab>
               <ab n="16"> (16) Zato se i ja trudim uvijek imati savjest besprijekornu pred
                Bogom i pred ljudima." </ab>
               <ab n="17"> (17) "Nakon više godina dođoh da donesem milostinju za svoj narod i
                prinose; </ab>
               <ab n="18"> (18) dok sam ih prinosio, nađoše me posvećena u Hramu, a ne sa
                svjetinom ni u metežu. </ab>
               <ab n="19"> (19) Ali neki Židovi iz Azije - da, trebalo bi da se oni pojave pred
                tobom i optuže me ako što imaju protiv mene. </ab>
               <ab n="20"> (20) Ili neka ovi sami kažu: koji su zločin na meni našli kad sam
                stajao pred Vijećem, </ab>
               <ab n="21"> (21) osim možda one jedne riječi koju doviknuh među njima stojeći:
                Zbog uskrsnuća mrtvih sudi mi se danas pred vama!" </ab>
               <ab n="22"> (22) Nato Feliks, koji je točno znao sve o ovom Putu, odgodi njihovu
                parnicu rekavši: "Kada dođe tisućnik Lizija, riješit ću vaš spor." </ab>
               <ab n="23"> (23) Satniku pak naredi da se Pavao čuva, ali da uživa olakšice i da
                se nikomu od njegovih ne brani posluživati ga. </ab>
               <ab n="24"> (24) Nakon nekoliko dana stigne i Feliks sa svojom ženom Druzilom
                koja bijaše Židovka; posla po Pavla i posluša ga o vjeri u Isusa Krista. </ab>
               <ab n="25"> (25) Kad Pavao stade raspravljati o pravednosti, uzdržljivosti i
                budućem Sudu, Feliks uplašen reče: "Zasad idi, a kad nađem vremena, pozvat ću te." </ab>
               <ab n="26"> (26) Ujedno se nadao da će mu Pavao dati novaca. Zato ga je češće
                pozivao i s njim razgovarao. </ab>
               <ab n="27"> (27) Nakon dvije godine dobi Feliks za nasljednika Porcija Festa.
                Hoteći ugoditi Židovima, ostavi Feliks Pavla u okovima. </ab>
            </div>
            <div n="25" type="chapter">
               <ab n="1"> (25.1) Fest dakle tri dana nakon dolaska u provinciju uziđe iz
                Cezareje u Jeruzalem. </ab>
               <ab n="2"> (2) Veliki mu svećenici i prvaci židovski izniješe tužbu protiv Pavla
                te ga zaklinjahu </ab>
               <ab n="3"> (3) ištući milost protiv Pavla: da ga pošalje u Jeruzalem. Jer
                spremali su zasjedu da ga putom smaknu. </ab>
               <ab n="4"> (4) Ali Fest odvrati kako Pavao treba da ostane zatvoren u Cezareji,
                a i on da će uskoro onamo. </ab>
               <ab n="5"> (5) "Ovlašteni dakle među vama, reče, neka sa mnom siđu pa ako na tom
                čovjeku ima krivnje, neka ga tuže." </ab>
               <ab n="6"> (6) Pošto se u njih zadrži najviše osam ili deset dana, siđe u
                Cezareju. Sutradan sjede na sudačku stolicu i zapovjedi da se dovede Pavao. </ab>
               <ab n="7"> (7) Kad se on pojavi, okružiše ga Židovi koji su sišli iz Jeruzalema
                i izniješe protiv njega mnoge i teške optužbe kojih ne mogahu dokazati. </ab>
               <ab n="8"> (8) Pavao se branio: "Ničim se nisam ogriješio ni o židovski Zakon,
                ni o Hram, ni o cara." </ab>
               <ab n="9"> (9) Nato Fest hoteći ugoditi Židovima, odvrati Pavlu: "Hoćeš li u
                Jeruzalem da ti se ondje za to sudi preda mnom?" </ab>
               <ab n="10"> (10) A Pavao će: "Stojim pred sudom carevim, gdje treba da mi se
                sudi. Židovima ništa ne skrivih, kao što i ti veoma dobro znaš. </ab>
               <ab n="11"> (11) Ako sam pak doista što skrivio i učinio štogod što zavređuje
                smrt, ne izmičem smrti; ako li pak ne stoji ono za što me ovi tuže, nitko me ne može
                njima izručiti. Na cara se prizivljem!" </ab>
               <ab n="12"> (12) Tada se Fest posavjetova s vijećem pa odgovori: "Na cara si se
                prizvao, pred cara ćeš ići!" </ab>
               <ab n="13"> (13) Nekoliko dana poslije dođu kralj Agripa i Berenika u Cezareju
                da pozdrave Festa. </ab>
               <ab n="14"> (14) Kako se ondje zadržaše nekoliko dana, izloži Fest kralju to o
                Pavlu: "Ima neki čovjek, reče, što ga je Feliks ostavio uznikom. </ab>
               <ab n="15"> (15) Kad bijah u Jeruzalemu, izniješe veliki svećenici i starješine
                protiv njega tužbu i zatražiše osudu. </ab>
               <ab n="16"> (16) Odgovorih im da u Rimljana nije običaj izručivati kojega
                čovjeka prije negoli se, optužen, suoči s tužiteljima i dobije prigodu da se brani
                od optužbe. </ab>
               <ab n="17"> (17) Pošto zajedno dođosmo ovamo, bez ikakva odgađanja sjedoh ja
                sutradan na sudačku stolicu i zapovjedih dovesti toga čovjeka. </ab>
               <ab n="18"> (18) Tužitelji ga okružiše, ali ne izniješe tužbe ni za jedno od
                zlodjela koja sam ja naslućivao, </ab>
               <ab n="19"> (19) nego su protiv njega imali nešto prijeporno o svojoj vjeri i o
                nekom Isusu koji je umro, a Pavao tvrdi da je živ. </ab>
               <ab n="20"> (20) Ne snalazeći se u takvoj raspravi, upitah bi li htio u
                Jeruzalem da mu se ondje za to sudi. </ab>
               <ab n="21"> (21) Budući da se Pavao prizivom podložio presudi njegova
                Veličanstva, zapovjedih da ga čuvaju dok ga ne pošaljem caru." </ab>
               <ab n="22"> (22) Na to će Agripa Festu: "Htio bih i ja čuti toga čovjeka."
                "Sutra ćeš ga, reče, čuti." </ab>
               <ab n="23"> (23) Sutradan dakle dođu Agripa i Berenika s velikim sjajem te uđu u
                dvoranu zajedno s tisućnicima i najuglednijim gradskim muževima. Kad na zapovijed
                Festovu dovedu Pavla, </ab>
               <ab n="24"> (24) reče Fest: "Agripa, kralju, i vi svi ovdje s nama nazočni,
                gledajte ovoga čovjeka! Zbog njega me sav narod židovski salijetao i u Jeruzalemu i
                ovdje vičući da on ne smije više živjeti. </ab>
               <ab n="25"> (25) Ali ja nađoh da nije učinio ništa čime bi zaslužio smrt pa kad
                se on sam prizvao na njegovo Veličanstvo, odlučih poslati mu ga. </ab>
               <ab n="26"> (26) Ja nemam ništa pouzdano o njemu napisati Gospodaru. Zato ga
                izvedoh pred vas, ponajpače preda te, kralju Agripa, da bih nakon ove istrage imao
                što napisati. </ab>
               <ab n="27"> (27) Čini mi se doista besmislenim poslati uznika, a ne naznačiti
                optužbu protiv njega." </ab>
            </div>
            <div n="26" type="chapter">
               <ab n="1"> (26.1) Nato Agripa reče Pavlu: "Dopušta ti se o sebi govoriti." Pavao
                ispruži ruku i stade se braniti: </ab>
               <ab n="2"> (2) "Smatram se sretnim što se u svemu za što me Židovi optužuju
                mogu, evo, danas braniti pred tobom, kralju Agripa, </ab>
               <ab n="3"> (3) jer ti najbolje poznaješ židovske običaje i zadjevice. Zato me,
                molim, velikodušno poslušaj." </ab>
               <ab n="4"> (4) "Dakle, život moj od najranije mladosti proveden u narodu mojem,
                u Jeruzalemu, znaju svi Židovi. </ab>
               <ab n="5"> (5) Poznaju me odavna te mogu, ako samo hoće, svjedočiti da sam po
                najstrožoj sljedbi naše vjere živio kao farizej. </ab>
               <ab n="6"> (6) I sada stojim pred sudom zbog nade u obećanje koje Bog dade ocima
                našim </ab>
               <ab n="7"> (7) i kojemu se dovinuti nada dvanaest plemena naših, svesrdno noću i
                danju služeći Bogu. Za tu me nadu, kralju, tuže Židovi. </ab>
               <ab n="8"> (8) Zašto nevjerojatnim smatrate da Bog mrtve uskrisuje?" </ab>
               <ab n="9"> (9) "Pa i ja sam nekoć smatrao da mi se svim silama boriti protiv
                imena Isusa Nazarećanina. </ab>
               <ab n="10"> (10) To sam i činio u Jeruzalemu: mnoge sam svete, pošto od velikih
                svećenika dobih punomoć, u tamnice zatvorio, dao svoj glas kad su ih ubijali </ab>
               <ab n="11"> (11) i po svim ih sinagogama često mučenjem prisiljavao psovati i,
                prekomjerno bijesan na njih, progonio sam ih čak i u tuđim gradovima." </ab>
               <ab n="12"> (12) "Radi toga pođoh u Damask s punomoći i ovlaštenjem velikih
                svećenika </ab>
               <ab n="13"> (13) kadli u pol bijela dana na putu vidjeh, kralju, kako s neba
                svjetlost od sunca sjajnija obasja mene i moje suputnike. </ab>
               <ab n="14"> (14) Pošto popadasmo na zemlju, začuh glas što mi govoraše
                hebrejskim jezikom: 'Savle, Savle, zašto me progoniš? Teško ti se protiv ostana
                praćakati.' </ab>
               <ab n="15"> (15) Ja odvratih: 'Tko si, Gospodine?' Gospodin će mi: 'Ja sam Isus
                koga ti progoniš! </ab>
               <ab n="16"> (16) Nego ustani, na noge se jer zato ti se ukazah da te postavim za
                poslužitelja i svjedoka onoga što si vidio i što ću ti pokazati. </ab>
               <ab n="17"> (17) Izbavit ću te od naroda i od pogana kojima te šaljem </ab>
               <ab n="18"> (18) da im otvoriš oči pa se obrate od tame k svjetlosti, od vlasti
                Sotonine k Bogu te po vjeri u mene prime oproštenje grijeha i baštinu među
                posvećenima.'" </ab>
               <ab n="19"> (19) "Otada, kralju Agripa, ne bijah neposlušan nebeskom viđenju. </ab>
               <ab n="20"> (20) Nego najprije onima u Damasku pa onda i u Jeruzalemu, svoj
                zemlji židovskoj i poganima navješćivah da se pokaju i obrate k Bogu i čine djela
                dostojna obraćenja. </ab>
               <ab n="21"> (21) Zbog toga me Židovi uhvatiše u Hramu i pokušaše ubiti. </ab>
               <ab n="22"> (22) Ali s pomoću Božjom sve do dana današnjega svjedočim, evo, malu
                i veliku, ne govoreći ništa osim onoga što Proroci govorahu i Mojsije da se ima
                zbiti: </ab>
               <ab n="23"> (23) da će Krist trpjeti i da će on, prvouskrsli od mrtvih,
                svjetlost navješćivati narodu i poganima." </ab>
               <ab n="24"> (24) Dok se on tako branio, Fest će mu u sav glas: "Mahnitaš, Pavle!
                Veliko ti znanje mozgom zavrnulo." </ab>
               <ab n="25"> (25) "Ne mahnitam, vrli Feste, odvrati Pavao, nego riječi istine i
                razbora kazujem. </ab>
               <ab n="26"> (26) Ta znade za to kralj komu s pouzdanjem govorim. Ništa mu od
                toga, uvjeren sam, nije nepoznato; jer nije se to dogodilo u kakvu zakutku. </ab>
               <ab n="27"> (27) Vjeruješ li, kralju Agripa, Prorocima? Znam da vjeruješ!" </ab>
               <ab n="28"> (28) Agripa će Pavlu: "Zamalo pa me uvjeri te kršćaninom postah!" </ab>
               <ab n="29"> (29) Pavao pak: "Dao Bog te i za malo i za mnogo, ne samo ti nego i
                svi koji me danas slušaju postali ovakvima kakav sam ja, osim ovih okova!" </ab>
               <ab n="30"> (30) Nato usta kralj, upravitelj, Berenika i oni koji su s njima
                zasjedali. </ab>
               <ab n="31"> (31) Udaljujući se govorili su među sobom: "Ovaj čovjek ne čini
                ništa čime bi zaslužio smrt ili okove." </ab>
               <ab n="32"> (32) Agripa pak reče Festu: "Ovaj bi čovjek mogao biti pušten da se
                nije prizvao na cara." </ab>
            </div>
            <div n="27" type="chapter">
               <ab n="1"> (27.1) Kad je odlučeno da odjedrimo u Italiju, predadoše i Pavla i
                neke druge uznike satniku carske čete, imenom Juliju. </ab>
               <ab n="2"> (2) Popesmo se na neku adramitsku lađu koja je imala ploviti u
                azijska mjesta pa otplovismo. S nama je bio Aristarh Makedonac, Solunjanin. </ab>
               <ab n="3"> (3) Sutradan doplovismo u Sidon. Julije, koji je s Pavlom čovječno
                postupao, dopusti mu poći k prijateljima da se pobrinu za nj. </ab>
               <ab n="4"> (4) Odande smo otplovili, jedrili uz Cipar - jer su nam vjetrovi bili
                protivni - </ab>
               <ab n="5"> (5) pa preplovili more duž Cilicije i Pamfilije i stigli u Miru
                licijsku. </ab>
               <ab n="6"> (6) Ondje satnik nađe neku aleksandrijsku lađu za Italiju i ukrca nas
                na nju. </ab>
               <ab n="7"> (7) Više smo dana plovili sporo i jedva doprli do Knida. Kako nam
                vjetar ne dade pristati, doplovismo pod Kretu kod Salmone </ab>
               <ab n="8"> (8) pa jedva jedvice ploveći uza nju, stigosmo na neko mjesto zvano
                Dobra pristaništa, blizu kojega je grad Laseja. </ab>
               <ab n="9"> (9) Kad je nakon duljeg vremena plovidba već postala pogibeljna jer
                je Post već bio izminuo, opominjaše Pavao: </ab>
               <ab n="10"> (10) "Ljudi, govorio im je, vidim da će plovidba biti nezgodna i na
                veliku štetu ne samo za tovar i lađu nego i za naše živote." </ab>
               <ab n="11"> (11) Ali je satnik više vjerovao kormilaru i brodovlasniku negoli
                Pavlovim riječima. </ab>
               <ab n="12"> (12) A kako luka nije bila prikladna za zimovanje, većina je
                predlagala da odande otplove ne bi li kako doprli do kretske luke Feniksa, što gleda
                prema jugozapadu i sjeverozapadu, pa ondje prezimili. </ab>
               <ab n="13"> (13) Uto duhne blagi južnjak i oni, misleći da bi mogli ostvariti
                naum, digoše sidro i zaploviše tik uz Kretu. </ab>
               <ab n="14"> (14) Ali nedugo zatim razbjesni se žestok vjetar zvan
                sjeveroistočnjak. </ab>
               <ab n="15"> (15) Zahvati lađu te mu nije mogla odoljeti pa se prepustismo da nas
                nosi. </ab>
               <ab n="16"> (16) Prolazeći ispod nekog otočića zvanog Kauda, jedva uspjesmo
                dohvatiti čamac. </ab>
               <ab n="17"> (17) Podigoše ga pa upotrijebiše snast da potpašu lađu. Bojeći se
                pak da se ne nasuču u Sirti, spustiše prvenjaču. Tako ih je nosilo. </ab>
               <ab n="18"> (18) Budući da nas je oluja silovito udarala, sutradan se riješiše
                tovara, </ab>
               <ab n="19"> (19) a treći dan svojim rukama izbaciše brodsku opremu. </ab>
               <ab n="20"> (20) Kako se pak više dana nije pomaljalo ni sunce ni zvijezde, a
                oluja bjesnjela nemalena, bila je već propala svaka nada da ćemo se spasiti. </ab>
               <ab n="21"> (21) Ni jelo se već dugo nije. Onda usta Pavao posred njih i reče:
                "Trebalo je, ljudi, poslušati me, ne se otiskivati od Krete i izbjeći ovu nepogodu i
                štetu. </ab>
               <ab n="22"> (22) Sada vas pak opominjem: razvedrite se jer ni živa duša između
                vas neće stradati, nego samo lađa. </ab>
               <ab n="23"> (23) Noćas mi se ukaza anđeo Boga čiji sam i komu služim </ab>
               <ab n="24"> (24) te reče: 'Ne boj se, Pavle! Pred cara ti je stati i evo Bog ti
                daruje sve koji plove s tobom.' </ab>
               <ab n="25"> (25) Zato razvedrite se, ljudi! Vjerujem Bogu: bit će kako mi je
                rečeno. </ab>
               <ab n="26"> (26) Ali treba da se nasučemo na neki otok." </ab>
               <ab n="27"> (27) Bijaše već četrnaesta noć što smo bili tamo-amo gonjani po
                Jadranu kad oko ponoći naslutiše mornari da im se primiče neka zemlja. </ab>
               <ab n="28"> (28) Bacivši olovnicu, nađoše dvadeset hvati dubine; malo poslije
                baciše je opet i nađoše ih petnaest. </ab>
               <ab n="29"> (29) Kako se bojahu da ne naletimo na grebene, baciše s krme četiri
                sidra iščekujući da se razdani. </ab>
               <ab n="30"> (30) Kad su mornari bili naumili uteći iz lađe i počeli spuštati
                čamac u more pod izlikom da s pramca kane spustiti sidra, </ab>
               <ab n="31"> (31) reče Pavao satniku i vojnicima: "Ako ovi ne ostanu na lađi, vi
                se spasiti ne možete!" </ab>
               <ab n="32"> (32) Nato vojnici presjekoše užad čamca i pustiše da padne. </ab>
               <ab n="33"> (33) Do pred svanuće nutkao je Pavao sve da uzmu hrane: "Četrnaesti
                je danas dan, reče, što bez jela čekate, ništa ne okusivši. </ab>
               <ab n="34"> (34) Stoga vas molim: založite nešto jer to je za vaš spas. Ta
                nikome od vas ni vlas s glave neće propasti." </ab>
               <ab n="35"> (35) Rekavši to, uze kruh, pred svima zahvali Bogu, razlomi i stade
                jesti. </ab>
               <ab n="36"> (36) Svi se razvedre te i oni uzmu hrane. </ab>
               <ab n="37"> (37) A svih nas je u lađi bilo dvjesta sedamdeset i šest duša. </ab>
               <ab n="38"> (38) Jednom nasićeni, stanu rasterećivati lađu bacajući žito u more. </ab>
               <ab n="39"> (39) Kad osvanu, mornari ne prepoznaše zemlje; razabraše neki zaljev
                ravne obale pa odluče, bude li moguće, u nj zavesti lađu. </ab>
               <ab n="40"> (40) Odriješe sidra i ostave ih u moru. Istodobno popuste i spone
                kormila, razapnu prvenjaču prema vjetru pa udare k obali. </ab>
               <ab n="41"> (41) Ali naletješe na plićak i nasukaše brod: pramac, nasađen, osta
                nepomičan, a krmu razdiraše žestina valova. </ab>
               <ab n="42"> (42) Tada vojnici naumiše poubijati sužnje da ne bi koji isplivao i
                pobjegao, </ab>
               <ab n="43"> (43) ali im satnik, hoteći spasiti Pavla, omete naum: zapovjedi da
                oni koji znaju plivati najprvi poskaču i izađu na kraj, </ab>
               <ab n="44"> (44) a ostali će, tko na daskama, tko na olupinama lađe. Tako svi
                živi i zdravi prispješe na kopno. </ab>
            </div>
            <div n="28" type="chapter">
               <ab n="1"> (28.1) Jednom spašeni, doznasmo da se otok zove Malta. </ab>
               <ab n="2"> (2) Urođenici nam iskazivahu nesvakidašnje čovjekoljublje. Zapališe
                krijes i okupiše nas oko njega jer je počela kiša i bilo zima. </ab>
               <ab n="3"> (3) Pavao nakupi naramak granja i baci na krijes kadli zbog vrućine
                izađe zmija i pripije mu se za ruku. </ab>
               <ab n="4"> (4) Kad su urođenici vidjeli gdje mu životinja visi o ruci, govorili
                su među sobom: "Ovaj je čovjek zacijelo ubojica: umakao je moru i Pravda mu ne da
                živjeti." </ab>
               <ab n="5"> (5) Ali on otrese životinju u vatru i ne bi mu ništa; </ab>
               <ab n="6"> (6) a oni očekivahu da će oteći i umah se srušiti mrtav. Pošto su
                dugo čekali i vidjeli da mu se ništa neobično nije dogodilo, promijeniše mišljenje
                te stadoše govoriti da je bog. </ab>
               <ab n="7"> (7) U okolici onoga mjesta bilo je imanje prvaka otoka, imenom
                Publija. On nas je primio i tri dana uljudno gostio. </ab>
               <ab n="8"> (8) A Publijeva je oca uhvatila ognjica i srdobolja pa je ležao.
                Pavao uđe k njemu, pomoli se, stavi na nj ruke i izliječi ga. </ab>
               <ab n="9"> (9) Nakon toga su dolazili i drugi koji na otoku bijahu bolesni te
                ozdravljali. </ab>
               <ab n="10"> (10) Oni nas mnogim počastima počastiše i na odlasku nam priskrbiše
                što je potrebno. </ab>
               <ab n="11"> (11) Nakon tri mjeseca otplovismo aleksandrijskom lađom koja je
                prezimila na otoku i imala za znak Dioskure. </ab>
               <ab n="12"> (12) Doplovismo u Sirakuzu i ostadosmo ondje tri dana. </ab>
               <ab n="13"> (13) Odande ploveći uz obalu, stigosmo u Regij. Sutradan okrenu
                južnjak te za dva dana stigosmo u Puteole. </ab>
               <ab n="14"> (14) Ondje nađosmo braću koja nas zamoliše da ostanemo u njih sedam
                dana. Tako stigosmo u Rim. </ab>
               <ab n="15"> (15) Kada su tamošnja braća čula za nas, iziđoše nam u susret do
                Apijeva trga i Triju gostionica. Kad ih Pavao ugleda, zahvali Bogu i ohrabri se. </ab>
               <ab n="16"> (16) A kad uđosmo u Rim, Pavlu su dopustili stanovati zasebno,
                zajedno s vojnikom koji ga je čuvao. </ab>
               <ab n="17"> (17) Nakon tri dana sazva on židovske prvake. Kad se sabraše, reče
                im: "Ja, braćo, ne učinih ništa protiv naroda ni običaja otačkih, a ipak me okovana
                u Jeruzalemu predadoše u ruke Rimljana. </ab>
               <ab n="18"> (18) Oni me nakon istrage htjedoše pustiti jer nije na meni bilo
                ništa čime bih bio zaslužio smrt. </ab>
               <ab n="19"> (19) Kako se Židovi tome opriješe, bio sam prisiljen prizvati se na
                cara; ne dakle stoga što bih imao bilo za što tužiti svoj narod. </ab>
               <ab n="20"> (20) S toga dakle razloga zamolih vidjeti vas i obratiti vam se jer
                zbog nade Izraelove nosim ove verige." </ab>
               <ab n="21"> (21) Oni mu odvrate: "Mi o tebi nismo primili nikakva pisma iz
                Judeje niti nam je tko od pristigle braće o tebi što zlo javio ili rekao. </ab>
               <ab n="22"> (22) Nego htjeli bismo od tebe čuti što misliš jer o toj sljedbi
                znamo samo da joj se posvuda proturječi." </ab>
               <ab n="23"> (23) Nato urekoše dan pa dođoše mnogi k njemu u stan. Izlagao im je
                i svjedočio o kraljevstvu Božjemu te ih od jutra do večeri iz Mojsijeva Zakona i
                Proroka uvjeravao o Isusu. </ab>
               <ab n="24"> (24) I jedne uvjeriše njegove riječi, a drugi nisu vjerovali. </ab>
               <ab n="25"> (25) Nesložni tako među sobom, stadoše se razilaziti kadli im Pavao
                reče još jednu riječ: "Lijepo Duh Sveti po Izaiji proroku reče ocima vašim: </ab>
               <ab n="26"> (26) Idi k tomu narodu i reci mu: Slušat ćete, slušati - i nećete
                razumjeti; gledat ćete, gledati - i nećete vidjeti! </ab>
               <ab n="27"> (27) Jer usalilo se srce naroda ovoga: uši začepiše, oči zatvoriše da
                očima ne vide, ušima ne čuju, srcem ne razumiju te se ne obrate pa ih izliječim. </ab>
               <ab n="28"> (28) Neka vam je dakle svima znano: poganima je poslano ovo spasenje
                Božje; oni će poslušati!" </ab>
               <ab n="29"> (29) # </ab>
               <ab n="30"> (30) Pavao osta pune dvije godine u svom unajmljenom stanu gdje je
                primao sve koji su dolazili k njemu, </ab>
               <ab n="31"> (31) propovijedao kraljevstvo Božje i naučavao o Gospodinu Isusu
                Kristu sa svom slobodom, nesmetano. </ab>
            </div>
         </div>
         <div n="45" ana="Röm" type="book">
            <div n="1" type="chapter">
               <ab n="1"> (1.1) Pavao, sluga Krista Isusa, pozvan za apostola, odlučen za
                evanđelje Božje - </ab>
               <ab n="2"> (2) koje Bog unaprijed obećavaše po svojim prorocima u Pismima svetim </ab>
               <ab n="3"> (3) o Sinu svome, potomku Davidovu po tijelu, </ab>
               <ab n="4"> (4) postavljenu Sinom Božjim, u snazi, po Duhu posvetitelju
                uskrsnućem od mrtvih, o Isusu Kristu, Gospodinu našemu, </ab>
               <ab n="5"> (5) po komu primismo milost i apostolstvo da na slavu imena njegova k
                poslušnosti vjere privodimo sve pogane </ab>
               <ab n="6"> (6) među kojima ste i vi pozvanici Isusa Krista: </ab>
               <ab n="7"> (7) svima u Rimu, miljenicima Božjim, pozvanicima, svetima. Milost
                vam i mir od Boga, Oca našega, i Gospodina Isusa Krista. </ab>
               <ab n="8"> (8) Ponajprije zahvaljujem Bogu mojemu po Isusu Kristu za sve vas:
                što se vaša vjera navješćuje po svem svijetu. </ab>
               <ab n="9"> (9) Doista, svjedok mi je Bog - komu duhom svojim služim u evanđelju
                Sina njegova - da vas se </ab>
               <ab n="10"> (10) u svojim molitvama neprekidno spominjem i uvijek molim ne bi li
                mi se već jednom s voljom Božjom nekako posrećilo doći k vama. </ab>
               <ab n="11"> (11) Jer čeznem vidjeti vas da vam predam nešto dara duhovnoga te se
                ojačate, zapravo - </ab>
               <ab n="12"> (12) da se zajedno s vama ohrabrim zajedničkom vjerom, vašom i
                mojom. </ab>
               <ab n="13"> (13) A ne bih htio, braćo, da ne znate: često sam bio nakanio doći k
                vama - i sve dosad bio spriječen - da i među vama uberem koji plod kao i među drugim
                narodima. </ab>
               <ab n="14"> (14) Dužnik sam Grcima i barbarima, mudracima i neznalicama. </ab>
               <ab n="15"> (15) Odatle moja nakana da i vama u Rimu navijestim evanđelje. </ab>
               <ab n="16"> (16) Ne stidim se, uistinu, evanđelja: ono je snaga Božja na
                spasenje svakomu tko vjeruje - Židovu najprije, pa Grku. </ab>
               <ab n="17"> (17) Jer pravednost se Božja od vjere k vjeri u njemu otkriva kao
                što je pisano: Pravednik će od vjere živjeti. </ab>
               <ab n="18"> (18) Otkriva se doista s neba gnjev Božji na svaku bezbožnost i
                nepravednost ljudi koji istinu sputavaju nepravednošću. </ab>
               <ab n="19"> (19) Jer što se o Bogu može spoznati, očito im je: Bog im očitova. </ab>
               <ab n="20"> (20) Uistinu, ono nevidljivo njegovo, vječna njegova moć i
                božanstvo, onamo od stvaranja svijeta, umom se po djelima razabire tako da nemaju
                isprike. </ab>
               <ab n="21"> (21) Jer premda upoznaše Boga, ne iskazaše mu kao Bogu ni slavu ni
                zahvalnost, nego ishlapiše u mozganjima svojim te se pomrači bezumno srce njihovo. </ab>
               <ab n="22"> (22) Gradeći se mudrima, poludješe i </ab>
               <ab n="23"> (23) zamijeniše slavu neraspadljivog Boga likom, obličjem
                raspadljiva čovjeka, i ptica, i četveronožaca, i gmazova. </ab>
               <ab n="24"> (24) Zato ih je Bog po pohotama srdaca njihovih predao nečistoći te
                sami obeščašćuju svoja tijela, </ab>
               <ab n="25"> (25) oni što su Istinu - Boga zamijenili lažju, častili i štovali
                stvorenje umjesto Stvoritelja, koji je blagoslovljen u vjekove. Amen. </ab>
               <ab n="26"> (26) Stoga ih je Bog predao sramotnim strastima: njihove žene
                zamijeniše naravno općenje protunaravnim, </ab>
               <ab n="27"> (27) a tako su i muškarci napustili naravno općenje sa ženom i
                raspalili se pohotom jedni za drugima te muškarci s muškarcima sramotno čine i sami
                na sebi primaju zasluženu plaću svoga zastranjenja. </ab>
               <ab n="28"> (28) I kako nisu smatrali vrijednim držati se spoznaje Boga, predade
                ih Bog nevaljanu umu te čine što ne dolikuje, </ab>
               <ab n="29"> (29) puni svake nepravde, pakosti, lakomosti, zloće; puni zavisti,
                ubojstva, svađe, prijevare, zlonamjernosti; došaptavači, </ab>
               <ab n="30"> (30) klevetnici, mrzitelji Boga, drznici, oholice, preuzetnici,
                izmišljači zala, roditeljima neposlušni, </ab>
               <ab n="31"> (31) nerazumni, nevjerni, bešćutni, nemilosrdni. </ab>
               <ab n="32"> (32) Znaju za odredbu Božju - da smrt zaslužuju koji takvo što čine
                - a oni ne samo da to čine nego i povlađuju onima koji čine. </ab>
            </div>
            <div n="2" type="chapter">
               <ab n="1"> (2.1) Zato nemaš isprike, čovječe koji sudiš, tko god ti bio. Jer
                time što drugoga sudiš, sebe osuđuješ: ta to isto činiš ti što sudiš. </ab>
               <ab n="2"> (2) Znamo pak: Bog po istini sudi one koji takvo što čine. </ab>
               <ab n="3"> (3) Misliš li da ćeš izbjeći sudu Božjemu, ti čovječe što sudiš one
                koji takvo što čine, a sam to isto činiš? </ab>
               <ab n="4"> (4) Ili prezireš bogatstvo dobrote, strpljivosti i velikodušnosti
                njegove ne shvaćajući da te dobrota Božja k obraćenju privodi? </ab>
               <ab n="5"> (5) Tvrdokornošću svojom i srcem koje neće obraćenja zgrćeš na se
                gnjev za Dan gnjeva i objavljenja pravedna suda Boga </ab>
               <ab n="6"> (6) koji će uzvratiti svakom po djelima: </ab>
               <ab n="7"> (7) onima koji postojanošću u dobrim djelima ištu slavu, čast i
                neraspadljivost - život vječni; </ab>
               <ab n="8"> (8) buntovnicima pak i nepokornima istini, a pokornima nepravdi -
                gnjev i srdžba! </ab>
               <ab n="9"> (9) Nevolja i tjeskoba na svaku dušu čovječju koja čini zlo, na
                Židova najprije, pa na Grka; </ab>
               <ab n="10"> (10) a slava, čast i mir svakomu koji čini dobro, Židovu najprije,
                pa Grku! </ab>
               <ab n="11"> (11) Ta u Boga nema pristranosti. </ab>
               <ab n="12"> (12) Uistinu koji bez Zakona sagriješiše, bez Zakona će i propasti;
                i koji pod Zakonom sagriješiše, po Zakonu će biti suđeni. </ab>
               <ab n="13"> (13) Ne, pred Bogom nisu pravedni slušatelji Zakona, nego -
                izvršitelji će Zakona biti opravdani. </ab>
               <ab n="14"> (14) Ta kad se god pogani, koji nemaju Zakona, po naravi drže
                Zakona, i nemajući Zakona, oni su sami sebi Zakon: </ab>
               <ab n="15"> (15) pokazuju da je ono što Zakon nalaže upisano u srcima njihovim.
                O tom svjedoči i njihova savjest, a i prosuđivanja kojima se među sobom optužuju ili
                brane. </ab>
               <ab n="16"> (16) To će se očitovati na Dan u koji će, po mojem evanđelju, Bog po
                Isusu Kristu suditi ono što je skriveno u ljudima. </ab>
               <ab n="17"> (17) Ako pak ti koji se Židovom nazivaš, koji mirno počivaš na
                Zakonu i dičiš se Bogom, </ab>
               <ab n="18"> (18) koji poznaješ Volju i iz Zakona poučen razlučuješ što je bolje </ab>
               <ab n="19"> (19) te si uvjeren da si vođa slijepih, svjetlo onih u tami, </ab>
               <ab n="20"> (20) odgojitelj nerazumnih, učitelj nejačadi jer u Zakonu imaš
                oličenje znanja i istine; </ab>
               <ab n="21"> (21) ti, dakle, koji drugoga učiš, sam sebe ne učiš! Ti koji
                propovijedaš da se ne krade, kradeš! </ab>
               <ab n="22"> (22) Ti koji zabranjuješ preljub, preljub počinjaš! Ti komu su
                odvratni kumiri, pljačkaš hramove! </ab>
               <ab n="23"> (23) Ti koji se Zakonom dičiš, kršenjem toga Zakona Boga
                obeščašćuješ! </ab>
               <ab n="24"> (24) Doista, kako je pisano, ime se Božje zbog vas huli među
                narodima. </ab>
               <ab n="25"> (25) Da, obrezanje koristi ako vršiš Zakon; ako pak kršiš Zakon,
                obrezanje tvoje postalo je neobrezanje. </ab>
               <ab n="26"> (26) Ako dakle neobrezani opslužuje propise Zakona, neće li se
                njegovo neobrezanje smatrati obrezanjem? </ab>
               <ab n="27"> (27) I onaj koji je podrijetlom neobrezanik, a ispunja Zakon, sudit
                će tebi koji si, uza sve slovo i obrezanje, prijestupnik Zakona. </ab>
               <ab n="28"> (28) Ta nije Židov tko je Židov naizvana i nije obrezanje ono
                izvana, </ab>
               <ab n="29"> (29) na tijelu, nego pravi je Židov u nutrini i pravo je obrezanje u
                srcu, po duhu, ne po slovu. Pohvala mu nije od ljudi, nego od Boga. </ab>
            </div>
            <div n="3" type="chapter">
               <ab n="1"> (3.1) Koja je dakle prednost Židova? Ili kakva korist od obrezanja? </ab>
               <ab n="2"> (2) Velika u svakom pogledu. Ponajprije: povjerena su im obećanja
                Božja. </ab>
               <ab n="3"> (3) Da, a što ako su se neki iznevjerili? Neće li njihova nevjernost
                obeskrijepiti vjernost Božju? </ab>
               <ab n="4"> (4) Nipošto! Nego neka Bog bude istinit, a svaki čovjek lažac, kao
                što je pisano: Da pravedan budeš po obećanjima svojim i pobijediš kada te sudili
                budu. </ab>
               <ab n="5"> (5) Ako pak naša nepravednost ističe Božju pravednost, što ćemo na to
                reći? Nije li onda - po ljudsku govorim - nepravedan Bog koji daje maha gnjevu? </ab>
               <ab n="6"> (6) Nipošto! Ta kako će inače Bog suditi svijet? </ab>
               <ab n="7"> (7) Ako je, doista, istina Božja po mojoj lažljivosti obilno zasjala
                njemu na slavu, zašto da ja još budem suđen kao grešnik? </ab>
               <ab n="8"> (8) I zar da ne "činimo zlo da dođe dobro", kako nas kleveću i kako
                neki kažu da govorimo? Sud ih pravedni čeka! </ab>
               <ab n="9"> (9) Što dakle? Imamo li prednost? Ne baš! Jer upravo optužismo sve, i
                Židove i Grke, da su pod grijehom, </ab>
               <ab n="10"> (10) kao što je pisano: Nema pravedna ni jednoga, </ab>
               <ab n="11"> (11) nema razumna, nema ga tko bi Boga tražio. </ab>
               <ab n="12"> (12) Svi skrenuše, svi se zajedno pokvariše, nitko da čini dobro -
                nijednoga nema. </ab>
               <ab n="13"> (13) Grob otvoren grlo je njihovo, jezikom lažno laskaju, pod usnama
                im je otrov ljutičin, </ab>
               <ab n="14"> (14) usta im puna kletve i grkosti; </ab>
               <ab n="15"> (15) noge im hitre da krv proliju, </ab>
               <ab n="16"> (16) razvaline i nevolja na njinim su putima, </ab>
               <ab n="17"> (17) put mira oni ne poznaju, </ab>
               <ab n="18"> (18) straha Božjega nemaju pred očima. </ab>
               <ab n="19"> (19) A znamo: što god Zakon veli, govori onima pod Zakonom, da svaka
                usta umuknu i sav svijet bude krivac pred Bogom. </ab>
               <ab n="20"> (20) Zato se po djelima Zakona nitko neće opravdati pred njim.
                Uistinu, po Zakonu - samo spoznaja grijeha! </ab>
               <ab n="21"> (21) Sada se pak izvan Zakona očitovala pravednost Božja,
                posvjedočena Zakonom i Prorocima, </ab>
               <ab n="22"> (22) pravednost Božja po vjeri Isusa Krista, prema svima koji
                vjeruju. Ne, nema razlike! </ab>
               <ab n="23"> (23) Svi su zaista sagriješili i potrebna im je slava Božja; </ab>
               <ab n="24"> (24) opravdani su besplatno, njegovom milošću po otkupljenju u
                Kristu Isusu. </ab>
               <ab n="25"> (25) Njega je Bog izložio da krvlju svojom bude Pomirilište po
                vjeri. Htio je tako očitovati svoju pravednost kojom je u svojoj božanskoj
                strpljivosti propuštao dotadašnje grijehe; </ab>
               <ab n="26"> (26) htio je očitovati svoju pravednost u sadašnje vrijeme - da bude
                pravedan i da opravdava onoga koji je od vjere Isusove. </ab>
               <ab n="27"> (27) Gdje je dakle hvastanje? Isključeno je. Po kojem zakonu? Po
                zakonu djela? Ne, nego po zakonu vjere. </ab>
               <ab n="28"> (28) Smatramo zaista da se čovjek opravdava vjerom bez djela Zakona. </ab>
               <ab n="29"> (29) Ili je Bog samo Bog Židova? Nije li i pogana? Da, i pogana. </ab>
               <ab n="30"> (30) Jer jedan je Bog: on će opravdati obrezane zbog vjere i
                neobrezane po vjeri. </ab>
               <ab n="31"> (31) Obeskrepljujemo li dakle Zakon po vjeri? Nipošto! Naprotiv,
                Zakon utvrđujemo. </ab>
            </div>
            <div n="4" type="chapter">
               <ab n="1"> (4.1) Što ćemo dakle reći? Što je Abraham, otac naš, našao po tijelu? </ab>
               <ab n="2"> (2) Doista, ako je Abraham po djelima opravdan, ima se čime dičiti -
                ali ne pred Bogom. </ab>
               <ab n="3"> (3) Ta što veli Pismo? Povjerova Abraham Bogu i uračuna mu se u
                pravednost. </ab>
               <ab n="4"> (4) Onomu tko radi ne računa se plaća kao milost, nego kao dug. </ab>
               <ab n="5"> (5) Onomu tko ne radi, a vjeruje u Onoga koji opravdava bezbožnika,
                vjera se uračunava u pravednost, </ab>
               <ab n="6"> (6) kao što i David blaženim proglašuje čovjeka kojemu Bog uračunava
                pravednost bez djela: </ab>
               <ab n="7"> (7) Blaženi oni kojima je zločin otpušten, kojima je grijeh pokriven! </ab>
               <ab n="8"> (8) Blago čovjeku komu Gospodin ne ubraja krivnju. </ab>
               <ab n="9"> (9) Ide li dakle ovo blaženstvo samo obrezane ili i neobrezane? Ta
                velimo: Vjera se Abrahamu uračuna u pravednost. </ab>
               <ab n="10"> (10) A kako mu se uračuna? Već obrezanu ili još neobrezanu? Ne
                obrezanu, nego neobrezanu! </ab>
               <ab n="11"> (11) I znak obrezanja primi kao pečat pravednosti koju je po vjeri
                zadobio još neobrezan, da bude ocem svih vjernika: neobrezanih - te im se uračuna
                pravednost - </ab>
               <ab n="12"> (12) i ocem obrezanih, ne onih koji su samo obrezani, nego onih koji
                uz to idu stopama vjere još neobrezana oca našeg Abrahama. </ab>
               <ab n="13"> (13) Doista, obećanje da će biti baštinik svijeta nije Abrahamu ili
                njegovu potomstvu dano na temelju nekog zakona, nego na temelju pravednosti vjere. </ab>
               <ab n="14"> (14) Jer ako su baštinici oni iz Zakona, prazna je vjera, jalovo
                obećanje. </ab>
               <ab n="15"> (15) Ta Zakon rađa gnjev; gdje pak nema Zakona, nema ni prekršaja. </ab>
               <ab n="16"> (16) Zato - zbog vjere da bude po milosti to obećanje zajamčeno
                svemu potomstvu, ne potomstvu samo po Zakonu, nego i po vjeri Abrahama, koji je otac
                svih nas - </ab>
               <ab n="17"> (17) kao što je pisano: Ocem mnoštva naroda ja te postavljam - pred
                Onim komu povjerova, pred Bogom koji oživljuje mrtve i zove da bude ono što nije. </ab>
               <ab n="18"> (18) U nadi protiv svake nade povjerova Abraham da postane ocem
                naroda mnogih po onom što je rečeno: Toliko će biti tvoje potomstvo. </ab>
               <ab n="19"> (19) Nepokolebljivom vjerom promotri on tijelo svoje već obamrlo -
                bilo mu je blizu sto godina - i obamrlost krila Sarina. </ab>
               <ab n="20"> (20) Ali pred Božjim obećanjem nije nevjeran dvoumio, nego se vjerom
                ojačao davši slavu Bogu, </ab>
               <ab n="21"> (21) posve uvjeren da on može učiniti što je obećao. </ab>
               <ab n="22"> (22) Zato mu se i uračuna u pravednost. </ab>
               <ab n="23"> (23) Ali nije samo za nj napisano: Uračuna mu se, </ab>
               <ab n="24"> (24) nego i za nas kojima se ima uračunati, nama što vjerujemo u
                Onoga koji od mrtvih uskrisi Isusa, Gospodina našega, </ab>
               <ab n="25"> (25) koji je predan za opačine naše i uskrišen radi našeg
                opravdanja. </ab>
            </div>
            <div n="5" type="chapter">
               <ab n="1"> (5.1) Opravdani dakle vjerom, u miru smo s Bogom po Gospodinu našem
                Isusu Kristu. </ab>
               <ab n="2"> (2) Po njemu imamo u vjeri i pristup u ovu milost u kojoj stojimo i
                dičimo se nadom slave Božje. </ab>
               <ab n="3"> (3) I ne samo to! Mi se dičimo i u nevoljama jer znamo: nevolja rađa
                postojanošću, </ab>
               <ab n="4"> (4) postojanost prokušanošću, prokušanost nadom. </ab>
               <ab n="5"> (5) Nada pak ne postiđuje. Ta ljubav je Božja razlivena u srcima
                našim po Duhu Svetom koji nam je dan! </ab>
               <ab n="6"> (6) Doista, dok mi još bijasmo nemoćni, Krist je, već u to vrijeme,
                za nas bezbožnike umro. </ab>
               <ab n="7"> (7) Zbilja, jedva bi tko za pravedna umro; možda bi se za dobra tko i
                odvažio umrijeti. </ab>
               <ab n="8"> (8) A Bog pokaza ljubav svoju prema nama ovako: dok još bijasmo
                grešnici, Krist za nas umrije. </ab>
               <ab n="9"> (9) Koliko li ćemo se više sada, pošto smo opravdani krvlju njegovom,
                spasiti po njemu od srdžbe? </ab>
               <ab n="10"> (10) Doista, ako se s Bogom pomirismo po smrti Sina njegova dok još
                bijasmo neprijatelji, mnogo ćemo se više, pomireni, spasiti životom njegovim. </ab>
               <ab n="11"> (11) I ne samo to! Dičimo se u Bogu po Gospodinu našemu Isusu Kristu
                po kojem zadobismo pomirenje. </ab>
               <ab n="12"> (12) Zbog toga, kao što po jednom Čovjeku uđe u svijet grijeh i po
                grijehu smrt, i time što svi sagriješiše, na sve ljude prijeđe smrt... </ab>
               <ab n="13"> (13) Doista, do Zakona bilo je grijeha u svijetu, ali se grijeh ne
                ubraja kad nema zakona. </ab>
               <ab n="14"> (14) Da, ali smrt je od Adama do Mojsija doista kraljevala i nad
                onima koji ne sagriješiše prekršajem sličnim kao Adam, koji je pralik Onoga koji ima
                doći. </ab>
               <ab n="15"> (15) Ali s darom nije kao s grijehom. Jer ako su grijehom jednoga
                mnogi umrli, mnogo se obilatije na sve razlila milost Božja, milost darovana u
                jednom čovjeku, Isusu Kristu. </ab>
               <ab n="16"> (16) I dar - to nije kao kad je ono jedan sagriješio: jer presuda
                nakon jednoga grijeha posta osudom, a dar nakon mnogih grijeha - opravdanjem. </ab>
               <ab n="17"> (17) Uistinu, ako grijehom jednoga smrt zakraljeva - po jednome,
                mnogo će više oni koji primaju izobilje milosti i dara pravednosti kraljevati u
                životu - po Jednome, Isusu Kristu. </ab>
               <ab n="18"> (18) Dakle, grijeh jednoga - svim ljudima na osudu, tako i
                pravednost Jednoga - svim ljudima na opravdanje, na život! </ab>
               <ab n="19"> (19) Doista, kao što su neposluhom jednoga čovjeka mnogi postali
                grešnici tako će i posluhom Jednoga mnogi postati pravednici. </ab>
               <ab n="20"> (20) A zakon nadođe da se umnoži grijeh. Ali gdje se umnožio grijeh,
                nadmoćno izobilova milost: </ab>
               <ab n="21"> (21) kao što grijeh zakraljeva smrću, da tako i milost kraljuje
                pravednošću za život vječni po Isusu Kristu Gospodinu našemu. </ab>
            </div>
            <div n="6" type="chapter">
               <ab n="1"> (6.1) Što ćemo dakle reći? Da ostanemo u grijehu da milost izobiluje? </ab>
               <ab n="2"> (2) Nipošto! Jednom umrli grijehu, kako da još živimo u njemu? </ab>
               <ab n="3"> (3) Ili zar ne znate: koji smo god kršteni u Krista Isusa, u smrt smo
                njegovu kršteni. </ab>
               <ab n="4"> (4) Krštenjem smo dakle zajedno s njime ukopani u smrt da kao što
                Krist slavom Očevom bi uskrišen od mrtvih, i mi tako hodimo u novosti života. </ab>
               <ab n="5"> (5) Ako smo doista s njime srasli po sličnosti smrti njegovoj, očito
                ćemo srasti i po sličnosti njegovu uskrsnuću. </ab>
               <ab n="6"> (6) Ovo znamo: naš je stari čovjek zajedno s njim raspet da onemoća
                ovo grešno tijelo te više ne robujemo grijehu. </ab>
               <ab n="7"> (7) Ta tko umre, opravdan je od grijeha. </ab>
               <ab n="8"> (8) Pa ako umrijesmo s Kristom, vjerujemo da ćemo i živjeti zajedno s
                njime. </ab>
               <ab n="9"> (9) Znamo doista: Krist uskrišen od mrtvih, više ne umire, smrt njime
                više ne gospoduje. </ab>
               <ab n="10"> (10) Što umrije, umrije grijehu jednom zauvijek; a što živi, živi
                Bogu. </ab>
               <ab n="11"> (11) Tako i vi: smatrajte sebe mrtvima grijehu, a živima Bogu u
                Kristu Isusu! </ab>
               <ab n="12"> (12) Neka dakle ne kraljuje grijeh u vašem smrtnom tijelu da slušate
                njegove požude; </ab>
               <ab n="13"> (13) i ne predajite grijehu udova svojih za oružje nepravde, nego
                sebe, od mrtvih oživjele, predajte Bogu i udove svoje dajte Bogu za oružje
                pravednosti. </ab>
               <ab n="14"> (14) Valjda grijeh neće vama gospodovati! Ta niste pod Zakonom nego
                pod milošću! </ab>
               <ab n="15"> (15) Što dakle? Da griješimo jer nismo pod Zakonom nego pod milošću?
                Nipošto! </ab>
               <ab n="16"> (16) Ne znate li: ako se komu predate za robove, na poslušnost,
                robovi ste onoga koga slušate: bilo grijeha - na smrt, bilo poslušnosti - na
                pravednost. </ab>
               <ab n="17"> (17) Bijaste robovi grijeha, ali ste, hvala Bogu, od srca poslušali
                ono pravilo nauka kojemu ste povjereni; </ab>
               <ab n="18"> (18) da, oslobođeni grijeha, postadoste sluge pravednosti. </ab>
               <ab n="19"> (19) Po ljudsku govorim zbog vaše ljudske slabosti: kao što nekoć
                predadoste udove svoje za robove nečistoći i bezakonju - do bezakonja, tako sada
                predajte udove svoje za robove pravednosti - do posvećenja. </ab>
               <ab n="20"> (20) Uistinu, kad bijaste robovi grijeha, "slobodni" bijaste od
                pravednosti. </ab>
               <ab n="21"> (21) Pa kakav ste plod onda imali? Onoga se sada stidite jer
                svršetak je tomu - smrt. </ab>
               <ab n="22"> (22) Sada pak pošto ste oslobođeni grijeha i postali sluge Božje,
                imate plod svoj za posvećenje, a svršetak - život vječni. </ab>
               <ab n="23"> (23) Jer plaća je grijeha smrt, a dar Božji jest život vječni u
                Kristu Isusu, Gospodinu našem. </ab>
            </div>
            <div n="7" type="chapter">
               <ab n="1"> (7.1) Ili zar ne znate, braćo - poznavaocima zakona govorim - da
                zakon gospodari čovjekom samo za vrijeme njegova života. </ab>
               <ab n="2"> (2) Doista, udana je žena vezana zakonom dok joj muž živi; umre li
                joj muž, riješena je zakona o mužu. </ab>
               <ab n="3"> (3) Dakle: dok joj muž živi, zvat će se, očito, preljubnicom pođe li
                za drugoga. Ako li joj pak muž umre, slobodna je od zakona te nije preljubnica pođe
                li za drugoga. </ab>
               <ab n="4"> (4) Tako, braćo moja, i vi po tijelu Kristovu umrijeste Zakonu da
                pripadnete drugomu, Onomu koji je od mrtvih uskrišen, te plodove donosimo Bogu. </ab>
               <ab n="5"> (5) Doista, dok bijasmo u tijelu, grešne su strasti, Zakonom
                izazvane, djelovale u našim udovima te smrti donosile plodove; </ab>
               <ab n="6"> (6) sada pak umrijevši onomu što nas je sputavalo, riješeni smo
                Zakona te služimo u novosti Duha, a ne u stareži slova. </ab>
               <ab n="7"> (7) Što ćemo dakle reći? Je li Zakon grijeh? Nipošto! Nego: grijeha
                ne spoznah doli po Zakonu jer za požudu ne bih znao da Zakon nije govorio: Ne
                poželi! </ab>
               <ab n="8"> (8) A grijeh je, uhvativši priliku, po zapovijedi u meni prouzročio
                svakovrsnu požudu. Ta bez zakona grijeh je mrtav. </ab>
               <ab n="9"> (9) Da, ja sam nekoć živio bez zakona. Ali kad je došla zapovijed,
                grijeh oživje. </ab>
               <ab n="10"> (10) Ja pak umrijeh i ustanovi se: zapovijed dana za život bi mi na
                smrt. </ab>
               <ab n="11"> (11) Doista grijeh, uhvativši priliku, zapovijeđu me zavede, njome
                me i ubi. </ab>
               <ab n="12"> (12) Tako: Zakon je svet, i zapovijed je sveta, i pravedna, i dobra. </ab>
               <ab n="13"> (13) Pa zar se to dobro meni u smrt prometnu? Nipošto! Nego: grijeh,
                da se grijehom očituje, po tom dobru uzrokuje mi smrt - da grijeh po zapovijedi
                postane najvećim grešnikom. </ab>
               <ab n="14"> (14) Zakon je, znamo, duhovan; ja sam pak tjelesan, prodan pod
                grijeh. </ab>
               <ab n="15"> (15) Zbilja ne razumijem što radim: ta ne činim ono što bih htio,
                nego što mrzim - to činim. </ab>
               <ab n="16"> (16) Ako li pak činim što ne bih htio, slažem se sa Zakonom,
                priznajem da je dobar. </ab>
               <ab n="17"> (17) Onda to ne činim više ja, nego grijeh koji prebiva u meni. </ab>
               <ab n="18"> (18) Doista znam da dobro ne prebiva u meni, to jest u mojem tijelu.
                Uistinu: htjeti mi ide, ali ne i činiti dobro. </ab>
               <ab n="19"> (19) Ta ne činim dobro koje bih htio, nego zlo koje ne bih htio - to
                činim. </ab>
               <ab n="20"> (20) Ako li pak činim ono što ne bih htio, nipošto to ne radim ja,
                nego grijeh koji prebiva u meni. </ab>
               <ab n="21"> (21) Nalazim dakle ovaj zakon: kad bih htio činiti dobro, nameće mi
                se zlo. </ab>
               <ab n="22"> (22) Po nutarnjem čovjeku s užitkom se slažem sa Zakonom Božjim, </ab>
               <ab n="23"> (23) ali opažam u svojim udovima drugi zakon koji vojuje protiv
                zakona uma moga i zarobljuje me zakonom grijeha koji je u mojim udovima. </ab>
               <ab n="24"> (24) Jadan li sam ja čovjek! Tko će me istrgnuti iz ovoga tijela
                smrtonosnoga? </ab>
               <ab n="25"> (25) Hvala Bogu po Isusu Kristu Gospodinu našem! Ja, dakle, umom ja
                služim zakonu Božjemu, a tijelom zakonu grijeha. </ab>
            </div>
            <div n="8" type="chapter">
               <ab n="1"> (8.1) Nikakve dakle sada osude onima koji su u Kristu Isusu! </ab>
               <ab n="2"> (2) Ta zakon Duha života u Kristu Isusu oslobodi me zakona grijeha i
                smrti. </ab>
               <ab n="3"> (3) Uistinu, što je bilo nemoguće Zakonu, jer je zbog tijela
                onemoćao, Bog je učinio: poslavši Sina svoga u obličju grešnoga tijela i s obzirom
                na grijeh, osudi grijeh u tijelu </ab>
               <ab n="4"> (4) da se pravednost Zakona ispuni u nama koji ne živimo po tijelu
                nego po Duhu. </ab>
               <ab n="5"> (5) Da, oni koji žive po tijelu, teže za onim što je tjelesno; a koji
                po Duhu, za onim što je Duhovo: </ab>
               <ab n="6"> (6) težnja je tijela smrt, a težnja Duha život i mir. </ab>
               <ab n="7"> (7) Jer težnja je tijela protivna Bogu: zakonu se Božjemu ne
                podvrgava, a i ne može. </ab>
               <ab n="8"> (8) Oni pak koji su u tijelu, ne mogu se Bogu svidjeti. </ab>
               <ab n="9"> (9) A vi niste u tijelu, nego u Duhu, ako Duh Božji prebiva u vama. A
                nema li tko Duha Kristova, taj nije njegov. </ab>
               <ab n="10"> (10) I ako je Krist u vama, tijelo je doduše mrtvo zbog grijeha, ali
                Duh je život zbog pravednosti. </ab>
               <ab n="11"> (11) Ako li Duh Onoga koji uskrisi Isusa od mrtvih prebiva u vama,
                Onaj koji uskrisi Krista od mrtvih oživit će i smrtna tijela vaša po Duhu svome koji
                prebiva u vama. </ab>
               <ab n="12"> (12) Dakle, braćo, dužnici smo, ali ne tijelu da po tijelu živimo! </ab>
               <ab n="13"> (13) Jer ako po tijelu živite, umrijeti vam je, ako li pak Duhom
                usmrćujete tjelesna djela, živjet ćete. </ab>
               <ab n="14"> (14) Svi koje vodi Duh Božji sinovi su Božji. </ab>
               <ab n="15"> (15) Ta ne primiste duh robovanja da se opet bojite, nego primiste
                Duha posinstva u kojem kličemo: "Abba! Oče!" </ab>
               <ab n="16"> (16) Sam Duh susvjedok je s našim duhom da smo djeca Božja; </ab>
               <ab n="17"> (17) ako pak djeca, onda i baštinici, baštinici Božji, a subaštinici
                Kristovi, kada doista s njime zajedno trpimo, da se zajedno s njime i proslavimo. </ab>
               <ab n="18"> (18) Smatram, uistinu: sve patnje sadašnjega vremena nisu ništa
                prema budućoj slavi koja se ima očitovati u nama. </ab>
               <ab n="19"> (19) Doista, stvorenje sa svom žudnjom iščekuje ovo objavljenje
                sinova Božjih: </ab>
               <ab n="20"> (20) stvorenje je uistinu podvrgnuto ispraznosti - ne po svojoj
                volji, nego zbog onoga koji ga podvrgnu - ali u nadi. </ab>
               <ab n="21"> (21) Jer i stvorenje će se osloboditi robovanja pokvarljivosti da
                sudjeluje u slobodi i slavi djece Božje. </ab>
               <ab n="22"> (22) Jer znamo: sve stvorenje zajedno uzdiše i muči se u porođajnim
                bolima sve do sada. </ab>
               <ab n="23"> (23) Ali ne samo ono! I mi koji imamo prvine Duha, i mi u sebi
                uzdišemo iščekujući posinstvo, otkupljenje svoga tijela. </ab>
               <ab n="24"> (24) Ta u nadi smo spašeni! Nada pak koja se vidi nije nada. Jer što
                tko gleda, kako da se tomu i nada? </ab>
               <ab n="25"> (25) Nadamo li se pak onomu čega ne gledamo, postojano to
                iščekujemo. </ab>
               <ab n="26"> (26) Tako i Duh potpomaže našu nemoć. Doista ne znamo što da molimo
                kako valja, ali se sam Duh za nas zauzima neizrecivim uzdasima. </ab>
               <ab n="27"> (27) A Onaj koji proniče srca zna koja je želja Duha - da se on po
                Božju zauzima za svete. </ab>
               <ab n="28"> (28) Znamo pak da Bog u svemu na dobro surađuje s onima koji ga
                ljube, s onima koji su odlukom njegovom pozvani. </ab>
               <ab n="29"> (29) Jer koje predvidje, te i predodredi da budu suobličeni slici
                Sina njegova te da on bude prvorođenac među mnogom braćom. </ab>
               <ab n="30"> (30) Koje pak predodredi, te i pozva; koje pozva, te i opravda; koje
                opravda, te i proslavi. </ab>
               <ab n="31"> (31) Što ćemo dakle na to reći? Ako je Bog za nas, tko će protiv
                nas? </ab>
               <ab n="32"> (32) Ta on ni svojega Sina nije poštedio, nego ga je za sve nas
                predao! Kako nam onda s njime neće sve darovati? </ab>
               <ab n="33"> (33) Tko će optužiti izabranike Božje? Bog opravdava! </ab>
               <ab n="34"> (34) Tko će osuditi? Krist Isus umrije, štoviše i uskrsnu, on je i
                zdesna Bogu - on se baš zauzima za nas! </ab>
               <ab n="35"> (35) Tko će nas rastaviti od ljubavi Kristove? Nevolja? Tjeskoba?
                Progonstvo? Glad? Golotinja? Pogibao? Mač? </ab>
               <ab n="36"> (36) Kao što je pisano: Poradi tebe ubijaju nas dan za danom i mi
                smo im ko ovce za klanje. </ab>
               <ab n="37"> (37) U svemu tome nadmoćno pobjeđujemo po onome koji nas uzljubi. </ab>
               <ab n="38"> (38) Uvjeren sam doista: ni smrt ni život, ni anđeli ni vlasti, ni
                sadašnjost ni budućnost, ni sile, </ab>
               <ab n="39"> (39) ni dubina ni visina, ni ikoji drugi stvor neće nas moći
                rastaviti od ljubavi Božje u Kristu Isusu Gospodinu našem. </ab>
            </div>
            <div n="9" type="chapter">
               <ab n="1"> (9.1) Istinu govorim u Kristu, ne lažem; susvjedok mi je savjest moja
                u Duhu Svetom: </ab>
               <ab n="2"> (2) silna mi je tuga i neprekidna bol u srcu. </ab>
               <ab n="3"> (3) Da, htio bih ja sam proklet biti, odvojen od Krista, za braću
                svoju, sunarodnjake svoje po tijelu. </ab>
               <ab n="4"> (4) Oni su Izraelci, njihovo je posinstvo, i Slava, i Savezi, i
                zakonodavstvo, i bogoštovlje, i obećanja; </ab>
               <ab n="5"> (5) njihovi su i oci, od njih je, po tijelu, i Krist, koji je iznad
                svega, Bog blagoslovljen u vjekove. Amen. </ab>
               <ab n="6"> (6) Ali ne kao da se izjalovila riječ Božja. Jer nisu Izrael svi koji
                potječu od Izraela; </ab>
               <ab n="7"> (7) i nisu svi djeca Abrahamova zato što su njegovo potomstvo, nego
                po Izaku će ti se nazivati potomstvo; </ab>
               <ab n="8"> (8) to jest: djeca tijela nisu i djeca Božja, nego - djeca obećanja
                računaju se u potomstvo. </ab>
               <ab n="9"> (9) Evo doista riječi obećanja: U ovo ću doba doći i Sara će imati
                sina. </ab>
               <ab n="10"> (10) Ali ne samo to! I Rebeka je s jednim, s Izakom, ocem našim,
                zanijela. </ab>
               <ab n="11"> (11) Pa kad još blizanci ne bijahu rođeni niti učiniše što dobro ili
                zlo - da bi trajnom ostala odluka Božja o izabranju: </ab>
               <ab n="12"> (12) ne po djelima, nego po onome tko poziva - rečeno joj je:
                Stariji će služiti mlađemu, </ab>
               <ab n="13"> (13) kako je pisano: Jakova sam zavolio, a Ezav mi omrznu. </ab>
               <ab n="14"> (14) Što ćemo dakle reći? Možda da u Boga ima nepravde? Nipošto! </ab>
               <ab n="15"> (15) Ta Mojsiju veli: Smilovat ću se komu hoću da se smilujem;
                sažalit ću se nad kim hoću da se sažalim. </ab>
               <ab n="16"> (16) Nije dakle do onoga koji hoće ni do onoga koji trči, nego do
                Boga koji se smiluje. </ab>
               <ab n="17"> (17) Jer Pismo veli faraonu: Zato te upravo podigoh da na tebi
                pokažem svoju moć i da se razglasi ime moje po svoj zemlji. </ab>
               <ab n="18"> (18) Tako dakle: smiluje se komu hoće, a otvrdnjuje koga hoće. </ab>
               <ab n="19"> (19) Da, reći ćeš mi: Što se onda još tuži? Ta tko se to volji
                njegovoj odupro? </ab>
               <ab n="20"> (20) Čovječe, tko si ti zapravo da se pravdaš s Bogom? Zar da djelo
                rekne tvorcu: "Što si me ovakvim načinio?" </ab>
               <ab n="21"> (21) Ili zar lončar nema vlasti nad glinom da od istoga tijesta
                načini posudu sad časnu, sad nečasnu. </ab>
               <ab n="22"> (22) A što ako je Bog, hoteći očitovati gnjev i obznaniti svoju moć
                u silnoj strpljivosti podnosio posude gnjeva, dozrele za propast, </ab>
               <ab n="23"> (23) da obznani bogatstvo slave svoje na posudama milosrđa, koje
                unaprijed pripravi za slavu, </ab>
               <ab n="24"> (24) na nama koje pozva ne samo između Židova nego i između pogana? </ab>
               <ab n="25"> (25) Tako i u Hošeji veli: Ne-narod moj prozvat ću narodom mojim i
                Neljubljenu ljubljenom. </ab>
               <ab n="26"> (26) Na mjestu gdje im je rečeno: Vi niste moj narod prozvat će se
                sinovi Boga živoga. </ab>
               <ab n="27"> (27) Izaija pak proglasuje o Izraelu: Zaista, sinova će Izraelovih
                brojem biti kao pijeska morskog - Ostatak će se spasiti; </ab>
               <ab n="28"> (28) jer riječ će ispuniti i uskoro izvršiti Gospodin na zemlji. </ab>
               <ab n="29"> (29) Tako je Izaija i prorekao: Da nam Gospodin nad Vojskama ne
                ostavi sjeme, ko Sodoma bismo bili i Gomori nalik. </ab>
               <ab n="30"> (30) Što ćemo dakle reći? Da pogani koji nisu tražili pravednosti
                stekoše pravednost, pravednost po vjeri. </ab>
               <ab n="31"> (31) Izrael pak koji je tražio neki zakon pravednosti, nije do
                zakona dopro. </ab>
               <ab n="32"> (32) Zašto? Jer nije tražio po vjeri, nego kao po djelima. Spotakoše
                se o kamen spoticanja, </ab>
               <ab n="33"> (33) kao što je pisano: Evo postavljam na Sionu kamen spoticanja i
                stijenu posrtanja. Ali tko u nj vjeruje, neće se postidjeti. </ab>
            </div>
            <div n="10" type="chapter">
               <ab n="1"> (10.1) Braćo! Želja je srca moga i molitva Bogu za njih: da se spase. </ab>
               <ab n="2"> (2) Svjedočim doista za njih: imaju revnosti Božje, ali ne u pravom
                razumijevanju. </ab>
               <ab n="3"> (3) Ne priznajući, doista, Božje pravednosti i tražeći uspostaviti
                svoju, pravednosti se Božjoj ne podložiše. </ab>
               <ab n="4"> (4) Jer dovršetak je Zakona Krist - na opravdanje svakomu tko
                vjeruje. </ab>
               <ab n="5"> (5) Da, Mojsije piše o onoj pravednosti iz Zakona: Tko je vrši, naći
                će život u njoj. </ab>
               <ab n="6"> (6) A pravednost iz vjere ovako veli: Nemoj reći u srcu svom: Tko će
                se popeti na nebo - to jest Krista svesti? </ab>
               <ab n="7"> (7) Ili: Tko će sići u bezdan - to jest izvesti Krista od mrtvih? </ab>
               <ab n="8"> (8) Nego što veli? Blizu ti je Riječ, u ustima tvojim i u srcu tvome
                - to jest Riječ vjere koju propovijedamo. </ab>
               <ab n="9"> (9) Jer ako ustima ispovijedaš da je Isus Gospodin, i srcem vjeruješ
                da ga je Bog uskrisio od mrtvih, bit ćeš spašen. </ab>
               <ab n="10"> (10) Doista, srcem vjerovati opravdava, a ustima ispovijedati
                spasava. </ab>
               <ab n="11"> (11) Jer veli Pismo: Tko god u nj vjeruje, neće se postidjeti. </ab>
               <ab n="12"> (12) Nema uistinu razlike između Židova i Grka jer jedan je Gospodin
                sviju, bogat prema svima koji ga prizivlju. </ab>
               <ab n="13"> (13) Jer: Tko god prizove ime Gospodnje, bit će spašen. </ab>
               <ab n="14"> (14) Ali kako da prizovu onoga u koga ne povjerovaše? A kako da
                povjeruju u onoga koga nisu čuli? Kako pak da čuju bez propovjednika? </ab>
               <ab n="15"> (15) A kako propovijedati bez poslanja? Tako je pisano: Kako li su
                ljupke noge onih koji donose blagovijest dobra. </ab>
               <ab n="16"> (16) Ali nisu svi poslušali blagovijesti - evanđelja! Zaista, Izaija
                veli: Gospodine, tko povjerova našoj poruci? </ab>
               <ab n="17"> (17) Dakle: vjera po poruci, a poruka riječju Kristovom. </ab>
               <ab n="18"> (18) Nego pitam: Zar nisu čuli? Dapače! Po svoj zemlji razliježe se
                jeka, riječi njihove sve do nakraj svijeta. </ab>
               <ab n="19"> (19) Onda pitam: Zar Izrael nije shvatio? Najprije Mojsije veli: Ja
                ću vas na ljubomor izazvati pukom ništavnim, razdražit ću vas glupim nekim narodom. </ab>
               <ab n="20"> (20) Izaija pak hrabro veli: Nađoše me koji me ne tražahu, objavih
                se onima koji me ne pitahu. </ab>
               <ab n="21"> (21) A Izraelu veli: Cio dan pružah ruku narodu nepokornom i
                buntovnom. </ab>
            </div>
            <div n="11" type="chapter">
               <ab n="1"> (11.1) Pitam dakle: Zar je Bog odbacio narod svoj? Nipošto? Ta i ja
                sam Izraelac, iz potomstva Abrahamova, plemena Benjaminova. </ab>
               <ab n="2"> (2) Nije Bog odbacio naroda svojega koga predvidje. Ili zar ne znate
                što veli Pismo, ono o Iliji - kako se tuži Bogu na Izraela: </ab>
               <ab n="3"> (3) Gospode, proroke tvoje pobiše, žrtvenike tvoje porušiše; ja
                ostadoh sam i još mi o glavi rade. </ab>
               <ab n="4"> (4) Pa što mu veli Božji glas? Ostavih sebi sedam tisuća ljudi koji
                ne prignuše koljena pred Baalom. </ab>
               <ab n="5"> (5) Tako dakle i u sadašnje vrijeme postoji Ostatak po milosnom
                izboru. </ab>
               <ab n="6"> (6) Ako pak po milosti, nije po djelima; inače milost nije više
                milost! </ab>
               <ab n="7"> (7) Što dakle? Što Izrael ište, to nije postigao, ali izabrani
                postigoše. Ostali pak otvrdnuše, </ab>
               <ab n="8"> (8) kao što je pisano: Dade im Bog duh obamrlosti, oči da ne vide,
                uši da ne čuju sve do dana današnjega. </ab>
               <ab n="9"> (9) I David veli: Nek im stol pred njima bude zamkom, i mrežom, i
                stupicom, i plaćom. </ab>
               <ab n="10"> (10) Nek im potamne oči da ne vide i leđa im zauvijek pogni! </ab>
               <ab n="11"> (11) Pitam dakle: jesu li posrnuli da propadnu? Nipošto! Naprotiv:
                po njihovu posrtaju spasenje poganima da se tako oni, Židovi, izazovu na ljubomor. </ab>
               <ab n="12"> (12) Pa ako je njihov posrtaj bogatstvo za svijet, i njihovo
                smanjenje bogatstvo za pogane, koliko li će više to biti njihov puni broj? </ab>
               <ab n="13"> (13) Vama pak, poganima, velim: ja kao apostol pogana službu svoju
                proslavljam </ab>
               <ab n="14"> (14) ne bih li na ljubomor izazvao njih, tijelo svoje, i spasio neke
                od njih. </ab>
               <ab n="15"> (15) Jer ako je njihovo odbačenje izmirenje svijeta, što li će biti
                njihovo prihvaćanje ako ne oživljenje od mrtvih? </ab>
               <ab n="16"> (16) Ako li su prvine svete, sveto je i tijesto; ako li je korijen
                svet, svete su i grane. </ab>
               <ab n="17"> (17) Pa ako su neke grane odlomljene, a ti, divlja maslina,
                pricijepljen umjesto njih, postao suzajedničar korijena, sočnosti masline, </ab>
               <ab n="18"> (18) ne uznosi se nad grane. Ako li se hoćeš uznositi - ne nosiš ti
                korijena, nego korijen tebe. </ab>
               <ab n="19"> (19) Reći ćeš na to: grane su odlomljene da se ja pricijepim. </ab>
               <ab n="20"> (20) Dobro! Oni su zbog nevjere odlomljeni, a ti po vjeri stojiš. Ne
                uznosi se, nego strahuj! </ab>
               <ab n="21"> (21) Jer ako Bog ne poštedje prirodnih grana, ni tebe neće
                poštedjeti. </ab>
               <ab n="22"> (22) Promotri dakle dobrotu i strogost Božju: strogost na palima, a
                dobrotu Božju na sebi ako ostaneš u toj dobroti, inače ćeš i ti biti odsječen. </ab>
               <ab n="23"> (23) A i oni, ako ne ostanu u nevjeri, bit će pricijepljeni; ta
                moćan je Bog da ih opet pricijepi. </ab>
               <ab n="24"> (24) Doista, ako si ti, po naravi divlja maslina, odsječen pa mimo
                narav pricijepljen na pitomu maslinu, koliko li će lakše oni po naravi biti
                pricijepljeni na vlastitu maslinu! </ab>
               <ab n="25"> (25) Jer ne bih htio, braćo, da budete sami po sebi pametni, a da ne
                znate ovo otajstvo: djelomično je otvrdnuće zadesilo Izraela dok punina pogana ne
                uđe. </ab>
               <ab n="26"> (26) I tako će se cio Izrael spasiti, kako je pisano: Doći će sa
                Siona Otkupitelj, odvratit će bezbožnost od Jakova. </ab>
               <ab n="27"> (27) I to će biti moj Savez s njima, kad uklonim grijehe njihove. </ab>
               <ab n="28"> (28) U pogledu evanđelja oni su, istina, protivnici poradi vas, ali
                u pogledu izabranja oni su ljubimci poradi otaca. </ab>
               <ab n="29"> (29) Ta neopozivi su dari i poziv Božji! </ab>
               <ab n="30"> (30) Doista, kao što vi nekoć bijaste neposlušni Bogu, a sada po
                njihovoj neposlušnosti zadobiste milosrđe </ab>
               <ab n="31"> (31) tako i oni sada po milosrđu vama iskazanu postadoše neposlušni
                da i oni sada zadobiju milosrđe. </ab>
               <ab n="32"> (32) Jer Bog je sve zatvorio u neposlušnost da se svima smiluje. </ab>
               <ab n="33"> (33) O dubino bogatstva, i mudrosti, i spoznanja Božjega! Kako li su
                nedokučivi sudovi i neistraživi putovi njegovi! </ab>
               <ab n="34"> (34) Doista, tko spozna misao Gospodnju, tko li mu bi savjetnikom? </ab>
               <ab n="35"> (35) Ili: tko ga darom preteče da bi mu se uzvratiti moralo? </ab>
               <ab n="36"> (36) Jer sve je od njega i po njemu i za njega! Njemu slava u
                vjekove! Amen. </ab>
            </div>
            <div n="12" type="chapter">
               <ab n="1"> (12.1) Zaklinjem vas, braćo, milosrđem Božjim: prikažite svoja tijela
                za žrtvu živu, svetu, Bogu milu - kao svoje duhovno bogoslužje. </ab>
               <ab n="2"> (2) Ne suobličujte se ovomu svijetu, nego se preobrazujte
                obnavljanjem svoje pameti da mognete razabirati što je volja Božja, što li je dobro,
                Bogu milo, savršeno. </ab>
               <ab n="3"> (3) Da, po milosti koja mi je dana svakomu između vas velim: ne
                precjenjujte se više no što se treba cijeniti, nego cijenite se razumno, kako je već
                komu Bog odmjerio mjeru vjere. </ab>
               <ab n="4"> (4) Jer kao što u jednom tijelu imamo mnogo udova, a nemaju svi isto
                djelovanje, </ab>
               <ab n="5"> (5) tako smo i mi, mnogi, jedno tijelo u Kristu, a pojedinci udovi
                jedan drugomu. </ab>
               <ab n="6"> (6) Dare pak imamo različite po milosti koja nam je dana: je li to
                prorokovanje - neka je primjereno vjeri; </ab>
               <ab n="7"> (7) je li služenje - neka je u služenju; je li poučavanje - u
                poučavanju; </ab>
               <ab n="8"> (8) je li hrabrenje - u hrabrenju; tko dijeli, neka je darežljiv; tko
                je predstojnik - revan; tko iskazuje milosrđe - radostan! </ab>
               <ab n="9"> (9) Ljubav nehinjena! Zazirite oda zla, prianjajte uz dobro! </ab>
               <ab n="10"> (10) Srdačno se ljubite pravim bratoljubljem! Pretječite jedni druge
                poštovanjem! </ab>
               <ab n="11"> (11) U revnosti budite hitri, u duhu gorljivi, Gospodinu služite! </ab>
               <ab n="12"> (12) U nadi budite radosni, u nevolji strpljivi, u molitvi
                postojani! </ab>
               <ab n="13"> (13) Pritječite u pomoć svetima u nuždi, gajite gostoljubivost! </ab>
               <ab n="14"> (14) Blagoslivljajte svoje progonitelje, blagoslivljajte, a ne
                proklinjite! </ab>
               <ab n="15"> (15) Radujte se s radosnima, plačite sa zaplakanima! </ab>
               <ab n="16"> (16) Budite istomišljenici među sobom! Neka vas ne zanosi što je
                visoko, nego privlači što je ponizno. Ne umišljajte si da ste mudri! </ab>
               <ab n="17"> (17) Nikome zlo za zlo ne vraćajte; zauzimajte se za dobro pred svim
                ljudima! </ab>
               <ab n="18"> (18) Ako je moguće, koliko je do vas, u miru budite sa svim ljudima! </ab>
               <ab n="19"> (19) Ne osvećujte se, ljubljeni, nego dajte mjesta Božjem gnjevu. Ta
                pisano je: Moja je odmazda, ja ću je vratiti, veli Gospodin. </ab>
               <ab n="20"> (20) Naprotiv: Ako je gladan neprijatelj tvoj, nahrani ga, i ako je
                žedan, napoj ga! Činiš li tako, ugljevlje mu ražareno zgrćeš na glavu. </ab>
               <ab n="21"> (21) Ne daj se pobijediti zlom, nego dobrim svladavaj zlo. </ab>
            </div>
            <div n="13" type="chapter">
               <ab n="1"> (13.1) Svaka duša neka se podlaže vlastima nad sobom. Jer nema vlasti
                doli od Boga: koje postoje, od Boga su postavljene. </ab>
               <ab n="2"> (2) Stoga tko se suprotstavlja vlasti, Božjoj se odredbi protivi;
                koji se pak protive, sami će na se navući osudu. </ab>
               <ab n="3"> (3) Vladari doista nisu strah i trepet zbog dobra, nego zbog zla
                djela. Hoćeš li se ne bojati vlasti? Dobro čini pa ćeš imati pohvalu od nje! </ab>
               <ab n="4"> (4) Ta Božji je ona poslužitelj - tebi na dobro. Ako li zlo činiš,
                strahuj! Ne nosi uzalud mača! Božji je ona poslužitelj: gnjev njegov iskaljuje na
                onome koji zlo čini. </ab>
               <ab n="5"> (5) Treba se stoga podlagati, ne samo zbog gnjeva nego i zbog
                savjesti. </ab>
               <ab n="6"> (6) Zato i poreze plaćate: ta službenici su Božji oni koji se time
                bave. </ab>
               <ab n="7"> (7) Dajte svakomu što mu pripada: komu porez - porez, komu carina -
                carina, komu poštovanje - poštovanje, komu čast - čast. </ab>
               <ab n="8"> (8) Nikomu ništa ne dugujte, osim da jedni druge ljubite. Jer tko
                drugoga ljubi, ispunio je Zakon. </ab>
               <ab n="9"> (9) Uistinu: Ne čini preljuba! Ne ubij! Ne ukradi! Ne poželi! i ima
                li koja druga zapovijed, sažeta je u ovoj riječi: Ljubi svoga bližnjega kao sebe
                samoga. </ab>
               <ab n="10"> (10) Ljubav bližnjemu zla ne čini. Punina dakle Zakona jest ljubav. </ab>
               <ab n="11"> (11) To tim više što shvaćate ovaj čas: vrijeme je već da se oda sna
                prenemo jer nam je sada spasenje bliže nego kad povjerovasmo. </ab>
               <ab n="12"> (12) Noć poodmače, dan se približi! Odložimo dakle djela tame i
                zaodjenimo se oružjem svjetlosti. </ab>
               <ab n="13"> (13) Kao po danu pristojno hodimo, ne u pijankama i pijančevanjima,
                ne u priležništvima i razvratnostima, ne u svađi i ljubomoru, </ab>
               <ab n="14"> (14) nego zaodjenite se Gospodinom Isusom Kristom i, u brizi za
                tijelo, ne pogodujte požudama. </ab>
            </div>
            <div n="14" type="chapter">
               <ab n="1"> (14.1) Slaboga u vjeri prigrlite, ali ne da se prepirete o
                mišljenjima. </ab>
               <ab n="2"> (2) Netko vjeruje da smije sve jesti, slabi opet jede samo povrće. </ab>
               <ab n="3"> (3) Tko jede, neka ne prezire onoga tko ne jede; tko pak ne jede,
                neka ne sudi onoga tko jede. Ta Bog ga je prigrlio. </ab>
               <ab n="4"> (4) Tko si ti da sudiš tuđega slugu? Svojemu Gospodaru i stoji i
                pada! A stajat će jer moćan je Gospodin da ga podrži. </ab>
               <ab n="5"> (5) Netko razlikuje dan od dana, nekomu je opet svaki dan jednak.
                Samo nek je svatko posve uvjeren u svoje mišljenje. </ab>
               <ab n="6"> (6) Tko na dan misli, poradi Gospodina misli; i tko jede, poradi
                Gospodina jede: zahvaljuje Bogu. I tko ne jede, poradi Gospodina ne jede i -
                zahvaljuje Bogu. </ab>
               <ab n="7"> (7) Jer nitko od nas sebi ne živi, nitko sebi ne umire. </ab>
               <ab n="8"> (8) Doista, ako živimo, Gospodinu živimo, i ako umiremo, Gospodinu
                umiremo. Živimo li dakle ili umiremo - Gospodinovi smo. </ab>
               <ab n="9"> (9) Ta Krist zato umrije i oživje da gospodar bude i mrtvima i
                živima. </ab>
               <ab n="10"> (10) A ti, što sudiš brata svoga? Ili ti, što prezireš brata svoga?
                Ta svi ćemo stati pred sudište Božje. </ab>
               <ab n="11"> (11) Jer pisano je: Života mi moga, govori Gospodin, prignut će se
                preda mnom svako koljeno i svaki će jezik priznati Boga. </ab>
               <ab n="12"> (12) Svaki će dakle od nas za sebe Bogu dati račun. </ab>
               <ab n="13"> (13) Dakle, ne sudimo više jedan drugoga, nego radije sudite o tome
                da ne valja postavljati bratu stupice ili spoticala. </ab>
               <ab n="14"> (14) Znam i uvjeren sam u Gospodinu: ništa samo od sebe nije
                nečisto. Samo je onomu nečisto tko to smatra nečistim. </ab>
               <ab n="15"> (15) Doista, ako je poradi hrane tvoj brat ražalošćen, već nisi na
                putu ljubavi. Ne upropašćuj tom svojom hranom onoga za koga je Krist umro! </ab>
               <ab n="16"> (16) Nemojte da se pogrđuje vaše dobro! </ab>
               <ab n="17"> (17) Ta kraljevstvo Božje nije jelo ili piće, nego pravednost, mir i
                radost u Duhu Svetome. </ab>
               <ab n="18"> (18) Da, tko tako Kristu služi, mio je Bogu i cijene ga ljudi. </ab>
               <ab n="19"> (19) Nastojmo stoga promicati mir i uzajamno izgrađivanje! </ab>
               <ab n="20"> (20) Ne razaraj djela Božjega poradi hrane! Sve je, istina, čisto,
                ali je zlo za onoga tko na sablazan jede. </ab>
               <ab n="21"> (21) Dobro je ne jesti mesa i ne piti vina i ne uzimati ništa o što
                se tvoj brat spotiče. </ab>
               <ab n="22"> (22) Ti imaš uvjerenje. Za sebe ga imaj pred Bogom. Blago onomu tko
                samoga sebe ne osuđuje u onom na što se odlučuje! </ab>
               <ab n="23"> (23) Jede li tko dvoumeći, osudio se jer ne radi iz uvjerenja. A sve
                što nije iz uvjerenja, grijeh je. </ab>
            </div>
            <div n="15" type="chapter">
               <ab n="1"> (15.1) Mi jaki treba da nosimo slabosti slabih, a ne da sebi ugađamo. </ab>
               <ab n="2"> (2) Svaki od nas neka ugađa bližnjemu na dobro, na izgrađivanje. </ab>
               <ab n="3"> (3) Ta ni Krist nije sebi ugađao, nego kao što je pisano: Poruge onih
                koji se rugaju tebi padoše na me. </ab>
               <ab n="4"> (4) Uistinu, što je nekoć napisano, nama je za pouku napisano da po
                postojanosti i utjesi Pisama imamo nadu. </ab>
               <ab n="5"> (5) A Bog postojanosti i utjehe dao vam da međusobno budete složni po
                Kristu Isusu </ab>
               <ab n="6"> (6) te jednodušno, iz jednoga grla, slavite Boga i Oca Gospodina
                našega Isusa Krista. </ab>
               <ab n="7"> (7) Prigrljujte jedni druge kao što je Krist prigrlio vas na slavu
                Božju. </ab>
               <ab n="8"> (8) Krist je, velim, postao poslužitelj obrezanika za istinu Božju da
                ispuni obećanja dana ocima, </ab>
               <ab n="9"> (9) a pogani da za milosrđe proslave Boga, kao što je pisano: Zato ću
                te slaviti među pucima i psalam pjevati tvome imenu. </ab>
               <ab n="10"> (10) I još veli: Kličite, puci, s njegovim narodom. </ab>
               <ab n="11"> (11) I još: Hvalite, svi puci, Gospodina, slavili ga svi narodi! </ab>
               <ab n="12"> (12) Izaija opet veli: Pojavit će se Jišajev izdanak, dignut da
                vlada narodima, u njemu je nada narodima. </ab>
               <ab n="13"> (13) A Bog nade napunio vas svakom radošću i mirom u vjeri da
                izobilujete u nadi snagom Duha Svetoga. </ab>
               <ab n="14"> (14) Ja sam, braćo moja, uvjeren: vi ste i sami puni čestitosti,
                ispunjeni svakim znanjem, sposobni jedni druge urazumljivati. </ab>
               <ab n="15"> (15) Ipak vam djelomično smionije napisah da vas na poznato nekako
                podsjetim poradi milosti koja mi je dana od Boga - </ab>
               <ab n="16"> (16) da budem bogoslužnik Krista Isusa među poganima, svećenik
                evanđelja Božjega te prinos pogana postane ugodan, posvećen Duhom Svetim. </ab>
               <ab n="17"> (17) Imam se dakle čime dičiti u Kristu Isusu s obzirom na ono što
                je Božje. </ab>
               <ab n="18"> (18) /</ab>
               <ab n="19"> (19) Jer ne bih se usudio govoriti o nečemu što Krist riječju i
                djelom, snagom znamenja i čudesa, snagom Duha nije po meni učinio da k poslušnosti
                privede pogane. Tako sam od Jeruzalema pa uokolo sve do Ilirika pronio evanđelje
                Kristovo, </ab>
               <ab n="20"> (20) i to tako da sam se trsio navješćivati evanđelje ne gdje se već
                spominjao Krist - da ne bih gradio na temeljima drugih - </ab>
               <ab n="21"> (21) nego, kako je pisano: Vidjet će ga oni kojima nije naviješten,
                shvatiti oni koji za nj nisu čuli. </ab>
               <ab n="22"> (22) Time sam ponajčešće i bio spriječen doći k vama. </ab>
               <ab n="23"> (23) Sad mi pak više nema mjesta u ovim krajevima, a živa mi je
                želja, ima već mnogo godina, doći k vama </ab>
               <ab n="24"> (24) kad pođem u Španjolsku. Nadam se doista da ću vas na
                proputovanju posjetiti i da ćete me onamo otpraviti pošto mi se najprije bar donekle
                ispuni želja biti s vama. </ab>
               <ab n="25"> (25) Ali sad idem u Jeruzalem da poslužim svetima. </ab>
               <ab n="26"> (26) Makedonija i Ahaja odlučiše očitovati neko zajedništvo prema
                siromašnim svetima u Jeruzalemu. </ab>
               <ab n="27"> (27) Da, odlučiše, a i dužnici su im. Jer ako su pogani postali
                sudionicima njihovih duhovnih dobara, dužni su im u tjelesnima poslužiti. </ab>
               <ab n="28"> (28) Pošto dakle to obavim - ovaj im plod zapečaćen uručim - uputit
                ću se u Španjolsku i usput k vama. </ab>
               <ab n="29"> (29) A kada dođem k vama, doći ću, znam, s puninom blagoslova
                Kristova. </ab>
               <ab n="30"> (30) Ali zaklinjem vas, braćo, Gospodinom Isusom Kristom i ljubavlju
                Duha: suborci mi budite u molitvama Bogu upravljenima za me, </ab>
               <ab n="31"> (31) da umaknem onim nevjernima u Judeji i da moja pomoć Jeruzalemu
                bude po volji svetima </ab>
               <ab n="32"> (32) te s Božjom voljom radosno dođem k vama i s vama zajedno
                odahnem. </ab>
               <ab n="33"> (33) Bog mira sa svima vama! Amen. </ab>
            </div>
            <div n="16" type="chapter">
               <ab n="1"> (16.1) Preporučujem vam Febu, sestru našu, poslužiteljicu Crkve u
                Kenhreji: </ab>
               <ab n="2"> (2) primite je u Gospodinu kako dolikuje svetima i priskočite joj u
                pomoć u svemu što od vas ustreba jer je i ona bila zaštitnicom mnogima i meni
                samomu. </ab>
               <ab n="3"> (3) Pozdravite Prisku i Akvilu, suradnike moje u Kristu Isusu. </ab>
               <ab n="4"> (4) Oni su za moj život podmetnuli svoj vrat; zahvaljujem im ne samo
                ja nego i sve Crkve pogana. </ab>
               <ab n="5"> (5) Pozdravite i Crkvu u njihovoj kući. Pozdravite ljubljenog mi
                Epeneta koji je prvina Azije za Krista. </ab>
               <ab n="6"> (6) Pozdravite Mariju koja se mnogo trudila za vas. </ab>
               <ab n="7"> (7) Pozdravite Andronika i Juniju, rođake i suuznike moje; oni su
                ugledni među apostolima i prije mene bili su u Kristu. </ab>
               <ab n="8"> (8) Pozdravite Amplijata, ljubljenoga moga u Gospodinu. </ab>
               <ab n="9"> (9) Pozdravite Urbana, suradnika moga u Kristu, i ljubljenog mi
                Staha. </ab>
               <ab n="10"> (10) Pozdravite Apela, prokušanoga u Kristu. Pozdravite
                Aristobulove. </ab>
               <ab n="11"> (11) Pozdravite Herodiona, rođaka moga. Pozdravite Narcisove koji su
                u Gospodinu. </ab>
               <ab n="12"> (12) Pozdravite Trifenu i Trifozu koje se trude u Gospodinu.
                Pozdravite ljubljenu Persidu koja se mnogo trudila u Gospodinu. </ab>
               <ab n="13"> (13) Pozdravite Rufa, izabranika u Gospodinu, i majku njegovu i
                moju. </ab>
               <ab n="14"> (14) Pozdravite Asinkrita, Flegonta, Herma, Patrobu, Hermu i braću
                koja su s njima. </ab>
               <ab n="15"> (15) Pozdravite Filologa i Juliju, Nereja i njegovu sestru, i
                Olimpu, i sve svete koji su s njima. </ab>
               <ab n="16"> (16) Pozdravite jedni druge cjelovom svetim. Pozdravljaju vas sve
                Crkve Kristove. </ab>
               <ab n="17"> (17) Zaklinjem vas, braćo, čuvajte se onih koji siju razdore i
                sablazni mimo nauk u kojem ste poučeni, i klonite ih se. </ab>
               <ab n="18"> (18) Jer takvi ne služe Gospodinu našemu Kristu, nego svom trbuhu te
                lijepim i laskavim riječima zavode srca nedužnih. </ab>
               <ab n="19"> (19) Doista, vaša je poslušnost doprla do sviju. Zbog vas se dakle
                radujem i htio bih da budete mudri za dobro, a bezazleni za zlo. </ab>
               <ab n="20"> (20) Bog mira satrt će ubrzo Sotonu pod vašim nogama. Milost
                Gospodina Isusa s vama! </ab>
               <ab n="21"> (21) Pozdravlja vas Timotej, suradnik moj, i Lucije, Jason i
                Sosipater, rođaci moji. </ab>
               <ab n="22"> (22) Pozdravljam vas u Gospodinu ja, Tercije, koji napisah ovu
                poslanicu. </ab>
               <ab n="23"> (23) Pozdravlja vas Gaj, gostoprimac moj i cijele Crkve. Pozdravlja
                vas Erast, gradski blagajnik, i brat Kvart. </ab>
               <ab n="24"> (24) # </ab>
               <ab n="25"> (25) Onomu koji vas može učvrstiti - po mojem evanđelju i
                propovijedanju Isusa Krista, po objavljenju Otajstva prešućenog drevnim vremenima, </ab>
               <ab n="26"> (26) a sada očitovanog i po proročkim pismima odredbom vječnoga Boga
                svim narodima obznanjenog za poslušnost, vjeru - </ab>
               <ab n="27"> (27) jedinomu Mudromu, Bogu, po Isusu Kristu: Njemu slava u vijeke!
                Amen. </ab>
            </div>
         </div>
         <div n="46" ana="1Kor" type="book">
            <div n="1" type="chapter">
               <ab n="1"> (1.1) Pavao, po Božjoj volji pozvan za apostola Krista Isusa, i brat
                Sosten </ab>
               <ab n="2"> (2) Crkvi Božjoj u Korintu - posvećenima u Kristu Isusu, pozvanicima,
                svetima, sa svima što na bilo kojemu mjestu prizivlju ime Isusa Krista, Gospodina
                našega, njihova i našega. </ab>
               <ab n="3"> (3) Milost vam i mir od Boga, Oca našega, i Gospodina Isusa Krista! </ab>
               <ab n="4"> (4) Zahvaljujem Bogu svojemu svagda za vas zbog milosti Božje koja
                vam je dana u Kristu Isusu: </ab>
               <ab n="5"> (5) u njemu se obogatiste u svemu - u svakoj riječi i svakom
                spoznanju. </ab>
               <ab n="6"> (6) Kako li se svjedočanstvo o Kristu utvrdilo u vama </ab>
               <ab n="7"> (7) te ne oskudijevate ni na jednom daru čekajući Objavljenje
                Gospodina našega Isusa Krista! </ab>
               <ab n="8"> (8) On će vas učiniti i postojanima do kraja, besprigovornima u Dan
                Gospodina našega Isusa Krista. </ab>
               <ab n="9"> (9) Vjeran je Bog koji vas pozva u zajedništvo Sina svojega Isusa
                Krista, Gospodina našega. </ab>
               <ab n="10"> (10) Zaklinjem vas, braćo, imenom Gospodina našega Isusa Krista: svi
                budite iste misli; neka ne bude među vama razdora, nego budite savršeno istog
                osjećanja i istog mišljenja. </ab>
               <ab n="11"> (11) Jer Klojini mi, braćo moja, o vama rekoše da među vama ima
                svađa. </ab>
               <ab n="12"> (12) Mislim to što svaki od vas govori: "Ja sam Pavlov", "A ja
                Apolonov", "A ja Kefin", "A ja Kristov". </ab>
               <ab n="13"> (13) Zar je Krist razdijeljen? Zar je Pavao raspet za vas? Ili ste u
                Pavlovo ime kršteni? </ab>
               <ab n="14"> (14) Hvala Bogu što ne krstih nikoga od vas, osim Krispa i Gaja; </ab>
               <ab n="15"> (15) da ne bi tko rekao da ste u moje ime kršteni. </ab>
               <ab n="16"> (16) A da, krstih i Stefanin dom. Inače ne znam krstih li koga
                drugoga. </ab>
               <ab n="17"> (17) Jer ne posla me Krist krstiti, nego navješćivati evanđelje, i
                to ne mudrošću besjede, da se ne obeskrijepi križ Kristov. </ab>
               <ab n="18"> (18) Uistinu, besjeda o križu ludost je onima koji propadaju, a nama
                spašenicima sila je Božja. </ab>
               <ab n="19"> (19) Ta pisano je: Upropastit ću mudrost mudrih, i odbacit ću umnost
                umnih. </ab>
               <ab n="20"> (20) Gdje je mudrac? Gdje je književnik? Gdje je istraživač ovoga
                svijeta? Zar ne izludi Bog mudrost svijeta? </ab>
               <ab n="21"> (21) Doista, kad svijet u mudrosti Božjoj Boga ne upozna mudrošću,
                svidjelo se Bogu ludošću propovijedanja spasiti vjernike. </ab>
               <ab n="22"> (22) Jer i Židovi znake ištu i Grci mudrost traže, </ab>
               <ab n="23"> (23) a mi propovijedamo Krista raspetoga: Židovima sablazan,
                poganima ludost, </ab>
               <ab n="24"> (24) pozvanima pak - i Židovima i Grcima - Krista, Božju snagu i
                Božju mudrost. </ab>
               <ab n="25"> (25) Jer ludo Božje mudrije je od ljudi i slabo Božje jače je od
                ljudi. </ab>
               <ab n="26"> (26) Ta gledajte, braćo, sebe, pozvane: nema mnogo mudrih po tijelu,
                nema mnogo snažnih, nema mnogo plemenitih. </ab>
               <ab n="27"> (27) Nego lude svijeta izabra Bog da posrami mudre, i slabe svijeta
                izabra Bog da posrami jake; </ab>
               <ab n="28"> (28) i neplemenite svijeta i prezrene izabra Bog, i ono što nije, da
                uništi ono što jest, </ab>
               <ab n="29"> (29) da se nijedan smrtnik ne bi hvalio pred Bogom. </ab>
               <ab n="30"> (30) Od njega je da vi jeste u Kristu Isusu, koji nama posta mudrost
                od Boga, i pravednost, i posvećenje, i otkupljenje, </ab>
               <ab n="31"> (31) da bude kako je pisano: Tko se hvali, u Gospodu neka se hvali.
            </ab>
            </div>
            <div n="2" type="chapter">
               <ab n="1"> (2.1) I ja kada dođoh k vama, braćo, ne dođoh s uzvišenom besjedom
                ili mudrošću navješćivati vam svjedočanstvo Božje </ab>
               <ab n="2"> (2) jer ne htjedoh među vama znati što drugo osim Isusa Krista, i to
                raspetoga. </ab>
               <ab n="3"> (3) I ja priđoh k vama slab, u strahu i u veliku drhtanju. </ab>
               <ab n="4"> (4) I besjeda moja i propovijedanje moje ne bijaše u uvjerljivim
                riječima mudrosti, nego u pokazivanju Duha i snage </ab>
               <ab n="5"> (5) da se vjera vaša ne temelji na mudrosti ljudskoj nego na snazi
                Božjoj. </ab>
               <ab n="6"> (6) Mudrost doduše navješćujemo među zrelima, ali ne mudrost ovoga
                svijeta, ni knezova ovoga svijeta koji propadaju, </ab>
               <ab n="7"> (7) nego navješćujemo Mudrost Božju, u Otajstvu, sakrivenu; onu koju
                predodredi Bog prije vjekova za slavu našu, </ab>
               <ab n="8"> (8) a koje nijedan od knezova ovoga svijeta nije upoznao. Jer da su
                je upoznali, ne bi Gospodina slave razapeli. </ab>
               <ab n="9"> (9) Nego, kako je pisano: Što oko ne vidje, i uho ne ču, i u srce
                čovječje ne uđe, to pripravi Bog onima koji ga ljube. </ab>
               <ab n="10"> (10) A nama to Bog objavi po Duhu jer Duh sve proniče, i dubine
                Božje. </ab>
               <ab n="11"> (11) Jer tko od ljudi zna što je u čovjeku osim duha čovječjega u
                njemu? Tako i što je u Bogu, nitko ne zna osim Duha Božjega. </ab>
               <ab n="12"> (12) A mi, mi ne primismo duha svijeta, nego Duha koji je od Boga da
                znamo čime nas je obdario Bog. </ab>
               <ab n="13"> (13) To i navješćujemo, ne naučenim riječima čovječje mudrosti, nego
                naukom Duha izlažući duhovno duhovnima. </ab>
               <ab n="14"> (14) Naravan čovjek ne prima što je od Duha Božjega; njemu je to
                ludost i ne može spoznati jer po Duhu valja prosuđivati. </ab>
               <ab n="15"> (15) Duhovan pak prosuđuje sve, a njega nitko ne prosuđuje. </ab>
               <ab n="16"> (16) Jer tko spozna misao Gospodnju, tko da ga pouči? A mi imamo
                misao Kristovu. </ab>
            </div>
            <div n="3" type="chapter">
               <ab n="1"> (3.1) I ja, braćo, nisam mogao govoriti vama kao duhovnima, nego kao
                tjelesnima, kao nejačadi u Kristu. </ab>
               <ab n="2"> (2) Mlijekom vas napojih, ne jelom: još ne mogoste, a ni sada još ne
                možete </ab>
               <ab n="3"> (3) jer još ste tjelesni. Doista, dok je među vama zavist i
                prepiranje, zar niste tjelesni, zar po ljudsku ne postupate? </ab>
               <ab n="4"> (4) Jer kad jedan govori: "Ja sam Pavlov", a drugi: "Ja Apolonov",
                niste li odveć ljudi? </ab>
               <ab n="5"> (5) Ta što je Apolon? Što je Pavao? Poslužitelji po kojima
                povjerovaste - kako već komu Gospodin dade. </ab>
               <ab n="6"> (6) Ja zasadih, Apolon zali, ali Bog dade rasti. </ab>
               <ab n="7"> (7) Tako niti je što onaj tko sadi ni onaj tko zalijeva, nego Bog
                koji daje rasti. </ab>
               <ab n="8"> (8) Tko sadi i tko zalijeva, jedno su; a svaki će po svome trudu
                primiti plaću. </ab>
               <ab n="9"> (9) Jer Božji smo suradnici: Božja ste njiva, Božja građevina. </ab>
               <ab n="10"> (10) Po milosti Božjoj koja mi je dana ja kao mudri graditelj
                postavih temelj, a drugi naziđuje; ali svaki neka pazi kako naziđuje. </ab>
               <ab n="11"> (11) Jer nitko ne može postaviti drugoga temelja osim onoga koji je
                postavljen, a taj je Isus Krist. </ab>
               <ab n="12"> (12) Naziđuje li tko na ovom temelju zlatom, srebrom, dragim
                kamenjem, drvom, sijenom, slamom - </ab>
               <ab n="13"> (13) svačije će djelo izići na svjetlo. Onaj će Dan pokazati jer će
                se u ognju očitovati. I kakvo je čije djelo, oganj će iskušati. </ab>
               <ab n="14"> (14) Ostane li djelo, primit će plaću onaj tko ga je nazidao. </ab>
               <ab n="15"> (15) Izgori li čije djelo, taj će štetovati; ipak, on će se sam
                spasiti, ali kao kroz oganj. </ab>
               <ab n="16"> (16) Ne znate li? Hram ste Božji i Duh Božji prebiva u vama. </ab>
               <ab n="17"> (17) Ako tko upropašćuje hram Božji, upropastit će njega Bog. Jer
                hram je Božji svet, a to ste vi. </ab>
               <ab n="18"> (18) Nitko neka se ne vara. Ako tko misli da je mudar među vama na
                ovome svijetu, neka bude lud da bude mudar. </ab>
               <ab n="19"> (19) Jer mudrost ovoga svijeta ludost je pred Bogom. Ta pisano je:
                On hvata mudre u njihovu lukavstvu. </ab>
               <ab n="20"> (20) I opet: Gospodin poznaje namisli mudrih, one su isprazne. </ab>
               <ab n="21"> (21) Zato neka se nitko ne hvasta ljudima jer sve je vaše. </ab>
               <ab n="22"> (22) Bio Pavao, ili Apolon, ili Kefa, bio svijet, ili život, ili
                smrt, ili sadašnje, ili buduće: sve je vaše, </ab>
               <ab n="23"> (23) vi Kristovi, a Krist Božji. </ab>
            </div>
            <div n="4" type="chapter">
               <ab n="1"> (4.1) Tako, neka nas svatko smatra službenicima Kristovim i
                upraviteljima otajstava Božjih. </ab>
               <ab n="2"> (2) A od upravitelja iziskuje se napokon da budu vjerni. </ab>
               <ab n="3"> (3) Meni pak nije nimalo do toga da me sudite vi ili bilo koji
                ljudski sud; a ni ja sam sebe ne sudim. </ab>
               <ab n="4"> (4) Doista, ničega sebi nisam svjestan, no time nisam opravdan: moj
                je sudac Gospodin. </ab>
               <ab n="5"> (5) Zato ne sudite ništa prije vremena dok ne dođe Gospodin koji će
                iznijeti na vidjelo što je sakriveno u tami i razotkriti nakane srdaca. I tada će
                svatko primiti pohvalu od Boga. </ab>
               <ab n="6"> (6) Time, braćo, smjerah na sebe i Apolona radi vas: da na nama
                naučite onu "Ne preko onoga što je pisano" te se ne nadimate jednim protiv drugoga. </ab>
               <ab n="7"> (7) Ta tko tebi daje prednost? Što imaš da nisi primio? Ako si
                primio, što se hvastaš kao da nisi primio? </ab>
               <ab n="8"> (8) Već ste siti, već se obogatiste, bez nas se zakraljiste! Kamo
                sreće da se zakraljiste da i mi s vama zajedno kraljujemo! </ab>
               <ab n="9"> (9) Jer Bog je, čini mi se, nas apostole prikazao posljednje, kao na
                smrt osuđene, jer postali smo prizor svijetu, i anđelima, i ljudima - </ab>
               <ab n="10"> (10) mi ludi poradi Krista, vi mudri u Kristu; mi slabi, vi jaki; vi
                čašćeni, mi prezreni; </ab>
               <ab n="11"> (11) sve do ovoga časa i gladujemo, i žeđamo, i goli smo, i
                pljuskaju nas, i beskućnici smo, </ab>
               <ab n="12"> (12) i patimo se radeći svojim rukama. Proklinjani blagoslivljamo,
                proganjani ustrajavamo, </ab>
               <ab n="13"> (13) pogrđivani tješimo. Kao smeće svijeta postasmo, svačiji izmet
                sve do sada. </ab>
               <ab n="14"> (14) Ne pišem ovoga da vas postidim, nego da vas kao ljubljenu svoju
                djecu urazumim. </ab>
               <ab n="15"> (15) Jer da imate u Kristu i deset tisuća učitelja, ipak ne biste
                imali više otaca. Ta u Kristu Isusu po evanđelju ja vas rodih! </ab>
               <ab n="16"> (16) Zaklinjem vas, dakle: nasljedovatelji moji budite. </ab>
               <ab n="17"> (17) Zato upravo poslah k vama Timoteja, koji mi je dijete ljubljeno
                i vjerno u Gospodinu, da vas podsjeti na naputke moje, u Kristu, kako posvuda u
                svakoj crkvi učim. </ab>
               <ab n="18"> (18) Neki se uzniješe kao da ja neću doći k vama. </ab>
               <ab n="19"> (19) Ipak, eto me ubrzo k vama, ako Gospodin htjedne, i rasudit ću
                ne riječi onih nadutih, nego krepost. </ab>
               <ab n="20"> (20) Ta nije u riječi kraljevstvo Božje, nego u kreposti. </ab>
               <ab n="21"> (21) Što želite? Da k vama dođem sa šibom ili s ljubavlju i duhom
                blagosti? </ab>
            </div>
            <div n="5" type="chapter">
               <ab n="1"> (5.1) Općenito se čuje o bludnosti među vama, i to takvoj bludnosti
                kakve nema ni među poganima: da netko ima očevu ženu. </ab>
               <ab n="2"> (2) I vi mi se uznijeli, mjesto da žalujete pa da se iskorijeni iz
                vaše sredine onaj koji takvo djelo počini. </ab>
               <ab n="3"> (3) A ja, i nenazočan tijelom, ali nazočan duhom, već sam presudio
                kao nazočan onoga koji je takvo što počinio. </ab>
               <ab n="4"> (4) Pošto se u ime Gospodina našega Isusa Krista okupite vi i moj
                duh, snagom Gospodina našega Isusa, </ab>
               <ab n="5"> (5) neka se takav preda Sotoni na propast tijela da bi se spasio duh
                u Dan Gospodina Isusa. </ab>
               <ab n="6"> (6) Ne valja vam hvastanje! Zar ne znate da malo kvasca sve tijesto
                ukvasa? </ab>
               <ab n="7"> (7) Očistite stari kvasac da budete novo tijesto, kao što i jeste
                beskvasni jer već je žrtvovana Pasha naša, Krist. </ab>
               <ab n="8"> (8) Zato svetkujmo, ne sa starim kvascem ni s kvascem zloće i
                pakosti, nego s beskvasnim kruhovima čistoće i istine. </ab>
               <ab n="9"> (9) Napisah vam u poslanici da se ne miješate s bludnicima - </ab>
               <ab n="10"> (10) ne općenito s bludnicima ovoga svijeta, ili lakomcima, ili
                razbojnicima, ili idolopoklonicima jer biste inače morali iz svijeta izići. </ab>
               <ab n="11"> (11) Napisah vam zapravo da se ne miješate s nazovibratom koji bi
                bio bludnik, ili lakomac, ili idolopoklonik, ili pogrđivač, ili pijanica, ili
                razbojnik. S takvim ni za stol! </ab>
               <ab n="12"> (12) Što spada na me suditi one vani? Ne sudite li vi one koji su
                unutra? </ab>
               <ab n="13"> (13) A one vani sudit će Bog. Iskorijenite opakoga iz svoje sredine.
            </ab>
            </div>
            <div n="6" type="chapter">
               <ab n="1"> (6.1) Tko bi se od vas u sporu s drugim usudio parničiti se pred
                nepravednima, a ne pred svetima? </ab>
               <ab n="2"> (2) Ili zar ne znate da će sveti suditi svijet? Pa ako ćete vi suditi
                svijet, zar niste vrijedni suditi sitnice? </ab>
               <ab n="3"> (3) Ne znate li da ćemo suditi anđele, kamo li ne ono svagdanje? </ab>
               <ab n="4"> (4) A vi, kad imate sporove o svagdanjem, sucima postavljate one do
                kojih Crkva ništa ne drži! </ab>
               <ab n="5"> (5) Vama na sramotu govorim. Tako? Zar nema među vama ni jednoga
                mudra koji bi mogao rasuditi među braćom? </ab>
               <ab n="6"> (6) Nego brat se s bratom parniči, i to pred nevjernicima? </ab>
               <ab n="7"> (7) Zapravo, već vam je to nedostatak što se parničite među sobom.
                Zašto radije ne trpite nepravdu? Zašto se radije ne pustite oplijeniti? </ab>
               <ab n="8"> (8) Nego vi činite nepravdu i plijenite, i to braću. </ab>
               <ab n="9"> (9) Ili zar ne znate da nepravednici neće baštiniti kraljevstva
                Božjega? Ne varajte se! Ni bludnici, ni idolopoklonici, ni preljubnici, ni
                mekoputnici, ni muškoložnici, </ab>
               <ab n="10"> (10) ni kradljivci, ni lakomci, ni pijanice, ni psovači, ni
                razbojnici neće baštiniti kraljevstva Božjega. </ab>
               <ab n="11"> (11) To evo, bijahu neki od vas, ali oprali ste se, ali posvetili
                ste se, ali opravdali ste se u imenu Gospodina našega Isusa Krista i u Duhu Boga
                našega. </ab>
               <ab n="12"> (12) "Sve mi je dopušteno!" Ali - sve ne koristi. "Sve mi je
                dopušteno!" Ali - neću da mnome išta vlada. </ab>
               <ab n="13"> (13) "Jela trbuhu, a trbuh jelima; Bog će i jedno i drugo uništiti."
                Ali ne tijelo bludnosti, nego Gospodinu, i Gospodin tijelu! </ab>
               <ab n="14"> (14) Ta Bog koji je Gospodina uskrisio i nas će uskrisiti snagom
                njegovom. </ab>
               <ab n="15"> (15) Ne znate li da su tijela vaša udovi Kristovi? Hoću li dakle
                uzeti udove Kristove i učiniti ih udovima bludničinim? Nipošto! </ab>
               <ab n="16"> (16) Ili zar ne znate: tko uz bludnicu prione, jedno je tijelo? Jer
                veli se: Bit će njih dvoje jedno tijelo. </ab>
               <ab n="17"> (17) A tko prione uz Gospodina, jedan je duh. </ab>
               <ab n="18"> (18) Bježite od bludnosti! Svaki grijeh koji učini čovjek, izvan
                tijela je, a bludnik griješi protiv svojega tijela. </ab>
               <ab n="19"> (19) Ili zar ne znate? Tijelo vaše hram je Duha Svetoga koji je u
                vama, koga imate od Boga, te niste svoji. </ab>
               <ab n="20"> (20) Jer kupljeni ste otkupninom. Proslavite dakle Boga u tijelu
                svojem! </ab>
            </div>
            <div n="7" type="chapter">
               <ab n="1"> (7.1) Sada o onome što ste mi pisali. Dobro je čovjeku ne dotaći
                ženu. </ab>
               <ab n="2"> (2) Ipak, zbog bludnosti, neka svaki ima svoju ženu i svaka neka ima
                svoga muža. </ab>
               <ab n="3"> (3) Muž neka vrši dužnost prema ženi, a tako i žena prema mužu. </ab>
               <ab n="4"> (4) Žena nije gospodar svoga tijela, nego muž, a tako ni muž nije
                gospodar svoga tijela, nego žena. </ab>
               <ab n="5"> (5) Ne uskraćujte se jedno drugome, osim po dogovoru, povremeno, da
                se posvetite molitvi pa se opet združite da vas Sotona ne bi napastovao zbog vaše
                neizdržljivosti. </ab>
               <ab n="6"> (6) Ali to velim kao dopuštenje, ne kao zapovijed. </ab>
               <ab n="7"> (7) A htio bih da svi ljudi budu kao i ja; ali svatko ima svoj dar od
                Boga, ovaj ovako, onaj onako. </ab>
               <ab n="8"> (8) Neoženjenima pak i udovicama velim: dobro im je ako ostanu kao i
                ja. </ab>
               <ab n="9"> (9) Ako li se ne mogu uzdržati, neka se žene, udaju. Jer bolje je
                ženiti se negoli izgarati. </ab>
               <ab n="10"> (10) A oženjenima zapovijedam, ne ja, nego Gospodin: žena neka se od
                muža ne rastavlja - </ab>
               <ab n="11"> (11) ako se ipak rastavi, neka ostane neudana ili neka se s mužem
                pomiri - i muž neka ne otpušta žene. </ab>
               <ab n="12"> (12) Ostalima pak velim - ja, ne Gospodin: ima li koji brat ženu
                nevjernicu i ona privoli stanovati s njime, neka je ne otpušta. </ab>
               <ab n="13"> (13) I žena koja ima muža nevjernika te on privoli stanovati s
                njome, neka ne otpušta muža. </ab>
               <ab n="14"> (14) Ta muž nevjernik posvećen je ženom i žena nevjernica posvećena
                je bratom. Inače bi djeca vaša bila nečista, a ovako - sveta su. </ab>
               <ab n="15"> (15) Ako li se nevjernik hoće rastaviti, neka se rastavi; brat ili
                sestra u takvim prilikama nisu vezani: ta na mir nas je pozvao Bog. </ab>
               <ab n="16"> (16) Jer što znaš, ženo, hoćeš li spasiti muža? Ili što znaš, mužu,
                hoćeš li spasiti ženu? </ab>
               <ab n="17"> (17) U drugome svatko neka živi kako mu je Gospodin dodijelio, kako
                ga je Bog pozvao. Tako određujem po svim crkvama. </ab>
               <ab n="18"> (18) Je li tko pozvan kao obrezan, neka ne prepravlja obrezanja. Ako
                je pozvan kao neobrezan, neka se ne obrezuje. </ab>
               <ab n="19"> (19) Obrezanje nije ništa i neobrezanje nije ništa, nego - držanje
                Božjih zapovijedi. </ab>
               <ab n="20"> (20) Svatko neka ostane u onom zvanju u koje je pozvan. </ab>
               <ab n="21"> (21) Jesi li pozvan kao rob? Ne brini! Nego, ako i možeš postati
                slobodan, radije se okoristi. </ab>
               <ab n="22"> (22) Jer tko je u Gospodinu pozvan kao rob, slobodnjak je Gospodnji.
                Tako i tko je pozvan kao slobodnjak, rob je Kristov. </ab>
               <ab n="23"> (23) Otkupninom ste kupljeni: ne budite robovi ljudima. </ab>
               <ab n="24"> (24) Svatko u čemu je pozvan, braćo, u tome neka i ostane pred
                Bogom. </ab>
               <ab n="25"> (25) O djevicama nemam zapovijedi, nego dajem savjet kao čovjek po
                milosrđu Gospodnjem vrijedan povjerenja. </ab>
               <ab n="26"> (26) Smatram dakle: dobro je to zbog sadašnje nevolje, dobro je
                čovjeku tako biti. </ab>
               <ab n="27"> (27) Jesi li vezan za ženu? Ne traži rastave. Jesi li slobodan od
                žene? Ne traži žene. </ab>
               <ab n="28"> (28) Ali ako se i oženiš, nisi sagriješio; i djevica ako se uda,
                nije sagriješila. Ali takvi će imati tjelesnu nevolju, a ja bih vas rado poštedio. </ab>
               <ab n="29"> (29) Ovo hoću reći, braćo: Vrijeme je kratko. Odsele i koji imaju
                žene, neka budu kao da ih nemaju; </ab>
               <ab n="30"> (30) i koji plaču, kao da ne plaču; i koji se vesele, kao da se ne
                vesele; i koji kupuju, kao da ne posjeduju; </ab>
               <ab n="31"> (31) i koji uživaju ovaj svijet, kao da ga ne uživaju, jer - prolazi
                obličje ovoga svijeta. </ab>
               <ab n="32"> (32) A rado bih da budete bezbrižni. Neoženjen se brine za
                Gospodnje, kako da ugodi Gospodinu. </ab>
               <ab n="33"> (33) A oženjen se brine za svjetovno, kako da ugodi ženi, </ab>
               <ab n="34"> (34) pa je razdijeljen. I žena neudana i djevica brine se za
                Gospodnje, da bude sveta i tijelom i duhom; a udana se brine za svjetovno, kako da
                ugodi mužu. </ab>
               <ab n="35"> (35) Ovo pak govorim vama na korist, ne da vam postavim zamku, nego
                da primjerno i nesmetano budete privrženi Gospodinu. </ab>
               <ab n="36"> (36) Misli li tko da je nepriličan prema svojoj djevici kad je
                preživotan i s njome mora biti, neka čini što je nakanio, ne griješi: neka se uzmu. </ab>
               <ab n="37"> (37) Tko je pak nepokolebljivo stalan u srcu te nema potrebe, a u
                vlasti mu je volja pa to odluči u svom srcu - čuvati svoju djevicu - dobro čini. </ab>
               <ab n="38"> (38) Tako, tko se oženi svojom djevicom, dobro čini, a tko se ne
                oženi, bolje čini. </ab>
               <ab n="39"> (39) Žena je vezana dokle živi muž njezin. Umre li muž, slobodna je:
                neka se uda za koga hoće, samo u Gospodinu. </ab>
               <ab n="40"> (40) Bit će ipak blaženija ostane li onako, po mojem savjetu. A
                mislim da i ja imam Duha Božjega. </ab>
            </div>
            <div n="8" type="chapter">
               <ab n="1"> (8.1) U pogledu mesa žrtvovana idolima, znamo, svi posjedujemo
                znanje. Ali znanje nadima, a ljubav izgrađuje. </ab>
               <ab n="2"> (2) Ako tko misli da što zna, još ne zna kako treba znati. </ab>
               <ab n="3"> (3) A ljubi li tko Boga, Bog ga poznaje. </ab>
               <ab n="4"> (4) Dakle, u pogledu blagovanja mesa žrtvovana idolima, znamo: nema
                idola na svijetu i nema Boga do Jednoga. </ab>
               <ab n="5"> (5) Jer sve kad bi i bilo nazovibogova ili na nebu ili na zemlji -
                kao što ima mnogo "bogova" i mnogo "gospodara"! - </ab>
               <ab n="6"> (6) nama je jedan Bog, Otac, od koga je sve, a mi za njega; i jedan
                Gospodin, Isus Krist, po kome je sve, i mi po njemu. </ab>
               <ab n="7"> (7) Ali nemaju svi toga znanja. Neki, navikli na idole, još jedu meso
                kao idolima žrtvovano i njihova se savjest kalja jer je nejaka. </ab>
               <ab n="8"> (8) A k Bogu nas ne privodi jelo. Niti što gubimo ako ne jedemo; niti
                što dobivamo ako jedemo. </ab>
               <ab n="9"> (9) A pazite da ne bi možda ta vaša sloboda bila spoticaj nejakima. </ab>
               <ab n="10"> (10) Jer vidi li tko tebe koji imaš znanje za stolom u hramu
                idolskomu, neće li se njegova savjest, jer je nejaka, "izgraditi" da jede žrtvovano
                idolima? </ab>
               <ab n="11"> (11) I s tvoga znanja propada nejaki, brat za kojega je Krist umro. </ab>
               <ab n="12"> (12) Tako griješeći protiv braće i ranjavajući njihovu nejaku
                savjest, protiv Krista griješite. </ab>
               <ab n="13"> (13) Zato ako jelo sablažnjava brata moga, ne, neću jesti mesa
                dovijeka da brata svoga ne sablaznim. </ab>
            </div>
            <div n="9" type="chapter">
               <ab n="1"> (9.1) Nisam li ja slobodan? Nisam li apostol? Nisam li vidio Isusa,
                Gospodina našega? Niste li vi djelo moje u Gospodinu? </ab>
               <ab n="2"> (2) Ako drugima nisam apostol, vama svakako jesam. Ta vi ste pečat
                mojega apostolstva u Gospodinu. </ab>
               <ab n="3"> (3) Moj odgovor mojim tužiteljima jest ovo: </ab>
               <ab n="4"> (4) Zar nemamo prava jesti i piti? </ab>
               <ab n="5"> (5) Zar nemamo prava ženu vjernicu voditi sa sobom kao i drugi
                apostoli i braća Gospodnja i Kefa? </ab>
               <ab n="6"> (6) Ili samo ja i Barnaba nemamo prava ne raditi? </ab>
               <ab n="7"> (7) Tko ikada vojuje o svojem trošku? Tko sadi vinograd pa roda
                njegova ne jede? Ili tko pase stado pa od mlijeka stada ne jede? </ab>
               <ab n="8"> (8) Zar to govorim po ljudsku? Ne kaže li to i Zakon? </ab>
               <ab n="9"> (9) Jer u Mojsijevu zakonu piše: Ne zavezuj usta volu koji vrši! Zar
                je Bogu do volova? </ab>
               <ab n="10"> (10) Ne govori li on baš radi nas? Doista, radi nas je napisano, jer
                tko ore, u nadi treba da ore; i tko vrši, u nadi da će dobiti dio. </ab>
               <ab n="11"> (11) Ako smo mi vama sijali dobra duhovna, veliko li je nešto ako
                vam požanjemo tjelesna? </ab>
               <ab n="12"> (12) Ako drugi sudjeluju u vašim dobrima, zašto ne bismo mi mogli
                još većma. Ali nismo se poslužili tim pravom, nego sve teglimo da ne bismo postavili
                kakvu zapreku evanđelju Kristovu? </ab>
               <ab n="13"> (13) Ne znate li: koji obavljaju svetinje, od svetišta se hrane; i
                koji žrtveniku služe, sa žrtvenikom dijele? </ab>
               <ab n="14"> (14) Tako je i Gospodin onima koji evanđelje navješćuju odredio od
                evanđelja živjeti. </ab>
               <ab n="15"> (15) No ja se ničim od toga nisam poslužio. A i ne napisah toga da
                bi se tako postupilo prema meni. Radije umrijeti, nego... Te mi slave nitko neće
                oduzeti! </ab>
               <ab n="16"> (16) Jer što navješćujem evanđelje, nije mi na hvalu, ta dužnost mi
                je. Doista, jao meni ako evanđelja ne navješćujem. </ab>
               <ab n="17"> (17) Jer ako to činim iz vlastite pobude, ide me plaća; ako li ne iz
                vlastite pobude - služba je to koja mi je povjerena. </ab>
               <ab n="18"> (18) Koja mi je dakle plaća? Da propovijedajući pružam evanđelje
                besplatno ne služeći se svojim pravom u evanđelju. </ab>
               <ab n="19"> (19) Jer premda slobodan od sviju, sam sebe svima učinih slugom da
                ih što više steknem. </ab>
               <ab n="20"> (20) Bijah Židovima Židov da Židove steknem; onima pod Zakonom, kao
                da sam pod Zakonom - premda ja nisam pod Zakonom - da one pod Zakonom steknem; </ab>
               <ab n="21"> (21) onima bez Zakona, kao da sam bez zakona - premda nisam bez
                Božjega zakona, nego u Kristovu zakonu - da steknem one bez Zakona; </ab>
               <ab n="22"> (22) bijah nejakima nejak da nejake steknem. Svima bijah sve da
                pošto-poto neke spasim. </ab>
               <ab n="23"> (23) A sve činim poradi evanđelja da bih i ja bio suzajedničar u
                njemu. </ab>
               <ab n="24"> (24) Ne znate li: trkači u trkalištu svi doduše trče, ali jedan
                prima nagradu? Tako trčite da dobijete. </ab>
               <ab n="25"> (25) Svaki natjecatelj sve moguće izdržava; oni da dobiju raspadljiv
                vijenac, mi neraspadljiv. </ab>
               <ab n="26"> (26) Ja dakle tako trčim - ne kao besciljno, tako udaram šakom - ne
                kao da mlatim vjetar, </ab>
               <ab n="27"> (27) nego krotim svoje tijelo i zarobljavam da sam ne budem
                isključen pošto sam drugima propovijedao. </ab>
            </div>
            <div n="10" type="chapter">
               <ab n="1"> (10.1) Jer ne bih, braćo, htio da budete u neznanju: oci naši svi
                bijahu pod oblakom, i svi prijeđoše kroz more, </ab>
               <ab n="2"> (2) i svi su se na Mojsija krstili u oblaku i u moru, </ab>
               <ab n="3"> (3) i svi su isto duhovno jelo jeli, </ab>
               <ab n="4"> (4) i svi su isto duhovno piće pili. A pili su iz duhovne stijene
                koja ih je pratila; stijena bijaše Krist. </ab>
               <ab n="5"> (5) Ali većina njih nije bila po volji Bogu: ta poubijani su po
                pustinji. </ab>
               <ab n="6"> (6) To bijahu pralikovi naši: da ne žudimo za zlima kao što su
                žudjeli oni. </ab>
               <ab n="7"> (7) I ne budite idolopoklonici kao neki od njih, kako je pisano:
                Posjeda narod da jede i pije pa ustadoše da igraju. </ab>
               <ab n="8"> (8) I ne podajimo se bludu kao što se neki od njih bludu podaše i
                padoše u jednom danu dvadeset i tri tisuće. </ab>
               <ab n="9"> (9) I ne iskušavajmo Gospodina kao što su ga neki od njih iskušavali
                te od zmija izginuli. </ab>
               <ab n="10"> (10) I ne mrmljajte kao što neki od njih mrmljahu te izgiboše od
                Zatornika. </ab>
               <ab n="11"> (11) Sve se to, kao pralik, događalo njima, a napisano je za
                upozorenje nama, koje su zapala posljednja vremena. </ab>
               <ab n="12"> (12) Tko dakle misli da stoji, neka pazi da ne padne. </ab>
               <ab n="13"> (13) Nije vas zahvatila druga kušnja osim ljudske. Ta vjeran je Bog:
                neće pustiti da budete kušani preko svojih sila, nego će s kušnjom dati i ishod da
                možete izdržati. </ab>
               <ab n="14"> (14) Zato, ljubljeni moji, bježite od idolopoklonstva. </ab>
               <ab n="15"> (15) Kao razumnima velim: sudite sami što govorim. </ab>
               <ab n="16"> (16) Čaša blagoslovna koju blagoslivljamo nije li zajedništvo krvi
                Kristove? Kruh koji lomimo nije li zajedništvo tijela Kristova? </ab>
               <ab n="17"> (17) Budući da je jedan kruh, jedno smo tijelo mi mnogi; ta svi smo
                dionici jednoga kruha. </ab>
               <ab n="18"> (18) Gledajte Izraela po tijelu! Koji blaguju žrtve nisu li
                zajedničari žrtvenika? </ab>
               <ab n="19"> (19) Što dakle hoću reći? Idolska žrtva da je nešto? Ili idol da je
                nešto? </ab>
               <ab n="20"> (20) Naprotiv, da pogani vrazima žrtvuju, ne Bogu. A neću da budete
                zajedničari vražji. </ab>
               <ab n="21"> (21) Ne možete piti čašu Gospodnju i čašu vražju. Ne možete biti
                sudionici stola Gospodnjega i stola vražjega. </ab>
               <ab n="22"> (22) Ili da izazivamo ljubomor Gospodnji? Zar smo jači od njega? </ab>
               <ab n="23"> (23) "Sve je slobodno!" Ali - sve ne koristi. "Sve je dopušteno!"
                Ali - sve ne saziđuje. </ab>
               <ab n="24"> (24) Nitko neka ne traži svoje, nego dobro drugoga. </ab>
               <ab n="25"> (25) Sve što se prodaje na tržnici, jedite ništa ne ispitujući
                poradi savjesti. </ab>
               <ab n="26"> (26) Ta Gospodnja je zemlja i sve na njoj! </ab>
               <ab n="27"> (27) Pozove li vas koji nevjernik i želite se odazvati, jedite što
                vam se ponudi ništa ne ispitujući poradi savjesti. </ab>
               <ab n="28"> (28) Ako vam tko reče: "To je žrtvovano", ne jedite poradi onoga
                koji vas je upozorio, i savjesti. </ab>
               <ab n="29"> (29) Savjesti mislim, ne svoje, nego onoga drugoga. Ta zašto da moju
                slobodu druga savjest sudi? </ab>
               <ab n="30"> (30) Ako sa zahvalom sudjelujem, zašto da me grde zbog onoga za što
                zahvaljujem? </ab>
               <ab n="31"> (31) Dakle, ili jeli, ili pili, ili drugo što činili, sve na slavu
                Božju činite. </ab>
               <ab n="32"> (32) Ne budite na sablazan ni Židovima, ni Grcima, ni Crkvi Božjoj, </ab>
               <ab n="33"> (33) kao što i ja svima u svemu ugađam ne tražeći svoju korist, nego
                što koristi mnogima na spasenje. </ab>
            </div>
            <div n="11" type="chapter">
               <ab n="1"> (11.1) Nasljedovatelji moji budite, kao što sam i ja Kristov. </ab>
               <ab n="2"> (2) Hvalim vas što me se u svemu sjećate i držite se predaja kako vam
                predadoh. </ab>
               <ab n="3"> (3) Ali htio bih da znate: svakomu je mužu glava Krist, glava ženi
                muž, a glava Kristu Bog. </ab>
               <ab n="4"> (4) Svaki muž koji se moli ili prorokuje pokrivene glave sramoti
                glavu svoju. </ab>
               <ab n="5"> (5) Svaka pak žena koja se moli ili prorokuje gologlava sramoti glavu
                svoju. Ta to je isto kao da je obrijana. </ab>
               <ab n="6"> (6) Jer ako se žena ne pokriva, neka se šiša; ako li je pak ružno
                ženi šišati se ili brijati, neka se pokrije. </ab>
               <ab n="7"> (7) A muž ne mora pokrivati glave, ta slika je i slava Božja; a žena
                je slava muževa. </ab>
               <ab n="8"> (8) Jer nije muž od žene, nego žena od muža. </ab>
               <ab n="9"> (9) I nije stvoren muž radi žene, nego žena radi muža. </ab>
               <ab n="10"> (10) Zato žena treba da ima "vlast" na glavi poradi anđela. </ab>
               <ab n="11"> (11) Ipak, u Gospodinu - ni žena bez muža, ni muž bez žene! </ab>
               <ab n="12"> (12) Jer kao što je žena od muža, tako je i muž po ženi; a sve je od
                Boga. </ab>
               <ab n="13"> (13) Sami sudite dolikuje li da se žena gologlava Bogu moli? </ab>
               <ab n="14"> (14) Ne uči li nas i sama narav da je mužu sramota ako goji kosu? </ab>
               <ab n="15"> (15) A ženi je dika ako je goji jer kosa joj je dana mjesto
                prijevjesa. </ab>
               <ab n="16"> (16) Ako je kome do prepirke, takva običaja mi nemamo, a ni Crkve
                Božje. </ab>
               <ab n="17"> (17) Kad već dajem ta upozorenja, ne mogu pohvaliti što se ne
                sastajete na bolje, nego na gore. </ab>
               <ab n="18"> (18) Ponajprije čujem, djelomično i vjerujem: kad se okupite na
                Sastanak, da su među vama razdori. </ab>
               <ab n="19"> (19) Treba doista da i podjela bude među vama da se očituju
                prokušani među vama. </ab>
               <ab n="20"> (20) Kad se dakle tako zajedno sastajete, to nije blagovanje
                Gospodnje večere: </ab>
               <ab n="21"> (21) ta svatko se pri blagovanju prihvati svoje večere te jedan
                gladuje, a drugi se opija. </ab>
               <ab n="22"> (22) Zar nemate kuća da jedete i pijete? Ili Crkvu Božju prezirete i
                postiđujete one koji nemaju? Što da vam kažem? Da vas pohvalim? U tom vas ne hvalim. </ab>
               <ab n="23"> (23) Doista, ja od Gospodina primih što vama predadoh: Gospodin Isus
                one noći kad bijaše predan uze kruh, </ab>
               <ab n="24"> (24) zahvalivši razlomi i reče: "Ovo je tijelo moje - za vas. Ovo
                činite meni na spomen." </ab>
               <ab n="25"> (25) Tako i čašu po večeri govoreći: "Ova čaša novi je Savez u mojoj
                krvi. Ovo činite kad god pijete, meni na spomen." </ab>
               <ab n="26"> (26) Doista, kad god jedete ovaj kruh i pijete čašu, smrt Gospodnju
                navješćujete dok on ne dođe. </ab>
               <ab n="27"> (27) Stoga, tko god jede kruh ili pije čašu Gospodnju nedostojno,
                bit će krivac tijela i krvi Gospodnje. </ab>
               <ab n="28"> (28) Neka se dakle svatko ispita pa tada od kruha jede i iz čaše
                pije. </ab>
               <ab n="29"> (29) Jer tko jede i pije, sud sebi jede i pije ako ne razlikuje
                Tijela. </ab>
               <ab n="30"> (30) Zato su među vama mnogi nejaki i nemoćni, i spavaju mnogi. </ab>
               <ab n="31"> (31) Jer kad bismo sami sebe sudili, ne bismo bili suđeni. </ab>
               <ab n="32"> (32) A kad nas sudi Gospodin, odgaja nas da ne budemo sa svijetom
                osuđeni. </ab>
               <ab n="33"> (33) Zato, braćo moja, kad se sastajete na blagovanje, pričekajte
                jedni druge. </ab>
               <ab n="34"> (34) Je li tko gladan, kod kuće neka jede da se ne sastajete na
                osudu. Drugo ću urediti kada dođem. </ab>
            </div>
            <div n="12" type="chapter">
               <ab n="1"> (12.1) O darima Duha ne bih, braćo, htio da budete u neznanju. </ab>
               <ab n="2"> (2) Znate kako ste se dok bijaste pogani, zavedeni, zanosili nijemim
                idolima. </ab>
               <ab n="3"> (3) Zato vam obznanjujem: nitko tko u Duhu Božjem govori ne kaže:
                "Prokletstvo Isusu". I nitko ne može reći: "Gospodin Isus" osim u Duhu Svetom. </ab>
               <ab n="4"> (4) Različiti su dari, a isti Duh; </ab>
               <ab n="5"> (5) i različite službe, a isti Gospodin; </ab>
               <ab n="6"> (6) i različita djelovanja, a isti Bog koji čini sve u svima. </ab>
               <ab n="7"> (7) A svakomu se daje očitovanje Duha na korist. </ab>
               <ab n="8"> (8) Doista, jednomu se po Duhu daje riječ mudrosti, drugomu riječ
                spoznanja po tom istom Duhu; </ab>
               <ab n="9"> (9) drugomu vjera u tom istom Duhu, drugomu dari liječenja u tom
                jednom Duhu; </ab>
               <ab n="10"> (10) drugomu čudotvorstva, drugomu prorokovanje, drugomu
                razlučivanje duhova, drugomu različiti jezici, drugomu tumačenje jezika. </ab>
               <ab n="11"> (11) A sve to djeluje jedan te isti Duh dijeleći svakomu napose kako
                hoće. </ab>
               <ab n="12"> (12) Doista, kao što je tijelo jedno te ima mnogo udova, a svi udovi
                tijela iako mnogi, jedno su tijelo - tako i Krist. </ab>
               <ab n="13"> (13) Ta u jednom Duhu svi smo u jedno tijelo kršteni, bilo Židovi,
                bilo Grci, bilo robovi, bilo slobodni. I svi smo jednim Duhom napojeni. </ab>
               <ab n="14"> (14) Ta ni tijelo nije jedan ud, nego mnogi. </ab>
               <ab n="15"> (15) Rekne li noga: "Nisam ruka, nisam od tijela", zar zbog toga
                nije od tijela? </ab>
               <ab n="16"> (16) I rekne li uho: "Nisam oko, nisam od tijela", zar zbog toga
                nije od tijela? </ab>
               <ab n="17"> (17) Kad bi sve tijelo bilo oko, gdje bi bio sluh? Kad bi sve bilo
                sluh, gdje bi bio njuh? </ab>
               <ab n="18"> (18) A ovako, Bog je rasporedio udove, svaki od njih u tijelu, kako
                je htio. </ab>
               <ab n="19"> (19) Kad bi svi bili jedan ud, gdje bio bilo tijelo? </ab>
               <ab n="20"> (20) A ovako, mnogi udovi - jedno tijelo! </ab>
               <ab n="21"> (21) Ne može oko reći ruci: "Ne trebam te", ili pak glava nogama:
                "Ne trebam vas." </ab>
               <ab n="22"> (22) Naprotiv, mnogo su potrebniji udovi tijela koji izgledaju
                slabiji. </ab>
               <ab n="23"> (23) A udove koje smatramo nečasnijima, okružujemo većom čašću. I s
                nepristojnima se pristojnije postupa, </ab>
               <ab n="24"> (24) a pristojni toga ne trebaju. Nego, Bog je tako sastavio tijelo
                da je posljednjem udu dao izobilniju čast </ab>
               <ab n="25"> (25) da ne bude razdora u tijelu, nego da se udovi jednako brinu
                jedni za druge. </ab>
               <ab n="26"> (26) I ako trpi jedan ud, trpe zajedno svi udovi; ako li se slavi
                jedan ud, raduju se zajedno svi udovi. </ab>
               <ab n="27"> (27) A vi ste tijelo Kristovo i, pojedinačno, udovi. </ab>
               <ab n="28"> (28) I neke postavi Bog u Crkvi: prvo za apostole, drugo za proroke,
                treće za učitelje; onda čudesa, onda dari liječenja; zbrinjavanja, upravljanja,
                razni jezici. </ab>
               <ab n="29"> (29) Zar su svi apostoli? Zar svi proroci? Zar svi učitelji? Zar svi
                čudotvorci? </ab>
               <ab n="30"> (30) Zar svi imaju dare liječenja? Zar svi govore jezike? Zar svi
                tumače? </ab>
               <ab n="31"> (31) Čeznite za višim darima! A evo vam puta najizvrsnijega! </ab>
            </div>
            <div n="13" type="chapter">
               <ab n="1"> (13.1) Kad bih sve jezike ljudske govorio i anđeoske, a ljubavi ne
                bih imao, bio bih mjed što ječi ili cimbal što zveči. </ab>
               <ab n="2"> (2) Kad bih imao dar prorokovanja i znao sva otajstva i sve
                spoznanje; i kad bih imao svu vjeru da bih i gore premještao, a ljubavi ne bih imao
                - ništa sam! </ab>
               <ab n="3"> (3) I kad bih razdao sav svoj imutak i kad bih predao tijelo svoje da
                se sažeže, a ljubavi ne bih imao - ništa mi ne bi koristilo. </ab>
               <ab n="4"> (4) Ljubav je velikodušna, dobrostiva je ljubav, ne zavidi, ljubav se
                ne hvasta, ne nadima se; </ab>
               <ab n="5"> (5) nije nepristojna, ne traži svoje, nije razdražljiva, ne pamti
                zlo; </ab>
               <ab n="6"> (6) ne raduje se nepravdi, a raduje se istini; </ab>
               <ab n="7"> (7) sve pokriva, sve vjeruje, svemu se nada, sve podnosi. </ab>
               <ab n="8"> (8) Ljubav nikad ne prestaje. Prorokovanja? Uminut će. Jezici?
                Umuknut će. Spoznanje? Uminut će. </ab>
               <ab n="9"> (9) Jer djelomično je naše spoznanje, i djelomično prorokovanje. </ab>
               <ab n="10"> (10) A kada dođe ono savršeno, uminut će ovo djelomično. </ab>
               <ab n="11"> (11) Kad bijah nejače, govorah kao nejače, mišljah kao nejače,
                rasuđivah kao nejače. A kad postadoh zreo čovjek, odbacih ono nejačko. </ab>
               <ab n="12"> (12) Doista, sada gledamo kroza zrcalo, u zagonetki, a tada - licem
                u lice! Sada spoznajem djelomično, a tada ću spoznati savršeno, kao što sam i
                spoznat! </ab>
               <ab n="13"> (13) A sada: ostaju vjera, ufanje i ljubav - to troje - ali najveća
                je među njima ljubav. </ab>
            </div>
            <div n="14" type="chapter">
               <ab n="1"> (14.1) Težite za ljubavlju, čeznite za darima Duha, a najvećma da
                prorokujete. </ab>
               <ab n="2"> (2) Jer tko govori drugim jezikom, ne govori ljudima nego Bogu: nitko
                ga ne razumije jer Duhom govori stvari tajanstvene. </ab>
               <ab n="3"> (3) Tko pak prorokuje, ljudima govori: izgrađuje, hrabri, tješi. </ab>
               <ab n="4"> (4) Tko govori drugim jezikom, sam sebe izgrađuje, a tko prorokuje,
                Crkvu izgrađuje. </ab>
               <ab n="5"> (5) A htio bih da vi svi govorite drugim jezicima, ali većma da
                prorokujete. Jer veći je tko prorokuje, negoli tko govori drugim jezicima, osim ako
                protumači Crkvi radi izgrađivanja. </ab>
               <ab n="6"> (6) A sada, braćo, kad bih došao k vama govoreći drugim jezicima, što
                bi vam koristilo kad vam ne bih priopćio bilo otkrivenje, bilo spoznanje, bilo
                proroštvo, bilo nauk? </ab>
               <ab n="7"> (7) Ako neživa glazbala, svirala ili citra, ne daju razgovijetna
                glasa, kako će se razabrati što se to izvodi na svirali ili citri? </ab>
               <ab n="8"> (8) Ili ako trublja daje nejasan glas, tko će se spremiti na boj? </ab>
               <ab n="9"> (9) Tako i vi, ako jezikom ne budete jasno zborili, kako će se
                razabrati što se govori? Govorit ćete u vjetar. </ab>
               <ab n="10"> (10) Toliko, recimo, ima na svijetu vrsta glasova i - nijedan bez
                značenja. </ab>
               <ab n="11"> (11) Ako dakle ne znam značenja glasa, bit ću sugovorniku tuđinac, a
                sugovornik tuđinac meni. </ab>
               <ab n="12"> (12) Tako i vi, budući da čeznete za darima Duha, nastojte njima
                obilovati radi izgrađivanja Crkve. </ab>
               <ab n="13"> (13) Stoga tko govori drugim jezikom, neka se moli da može
                protumačiti. </ab>
               <ab n="14"> (14) Jer ako se drugim jezikom molim, moj se duh moli, ali um je moj
                neplodan. </ab>
               <ab n="15"> (15) Što dakle? Molit ću se duhom, molit ću se i umom; pjevat ću
                hvalospjeve duhom, ali pjevat ću ih i umom. </ab>
               <ab n="16"> (16) Jer ako Boga blagoslivljaš duhom, kako će neupućen reći "Amen"
                na tvoju zahvalnicu? Ne zna što govoriš. </ab>
               <ab n="17"> (17) Ti doduše lijepo zahvaljuješ, ali se drugi ne izgrađuje. </ab>
               <ab n="18"> (18) Hvala Bogu, ja govorim drugim jezicima većma nego svi vi. </ab>
               <ab n="19"> (19) Ali draže mi je u Crkvi reći pet riječi po svojoj pameti, da i
                druge poučim, negoli deset tisuća riječi drugim jezikom. </ab>
               <ab n="20"> (20) Braćo, ne budite djeca pameću, nego nejačad pakošću, a zreli
                pameću! </ab>
               <ab n="21"> (21) U Zakonu je pisano: Drugim jezicima i drugim usnama govorit ću
                ovomu narodu pa me ni tako neće poslušati, govori Gospodin. </ab>
               <ab n="22"> (22) Tako drugi jezici nisu znak vjernicima, nego nevjernicima; a
                prorokovanje vjernicima, ne nevjernicima. </ab>
               <ab n="23"> (23) Ako se dakle skupi sva Crkva zajedno i svi govore drugim
                jezicima, a uđu neupućeni ili nevjernici, neće li reći da mahnitate? </ab>
               <ab n="24"> (24) Ako pak svi prorokuju, a uđe koji nevjernik ili neupućen, sve
                ga prekorava, sve ga osuđuje. </ab>
               <ab n="25"> (25) Tajne se njegova srca očituju te će pasti ničice i pokloniti se
                Bogu priznajući: Zaista, Bog je u vama. </ab>
               <ab n="26"> (26) Što dakle braćo? Kad se skupite te poneki ima hvalospjev,
                poneki ima nauk, ima otkrivenje, ima jezik, ima tumačenje - sve neka bude radi
                izgrađivanja. </ab>
               <ab n="27"> (27) Ako tko govori drugim jezikom - dvojica, najviše trojica, i to
                jedan za drugim - jedan neka tumači; </ab>
               <ab n="28"> (28) ako pak ne bi bilo tumača, neka šuti u Crkvi, neka govori sam
                sebi i Bogu. </ab>
               <ab n="29"> (29) Od proroka pak neka govore dvojica ili trojica, drugi neka
                rasuđuju. </ab>
               <ab n="30"> (30) Ali ako drugomu uza nj bude što objavljeno, prvi neka šuti. </ab>
               <ab n="31"> (31) A možete jedan po jedan svi prorokovati da svi budu poučeni i
                svi ohrabreni. </ab>
               <ab n="32"> (32) Proročki su duhovi prorocima podložni </ab>
               <ab n="33"> (33) jer Bog nije Bog nesklada, nego Bog mira. Kao u svim Crkvama
                svetih, žene na Sastancima neka šute. </ab>
               <ab n="34"> (34) Nije im dopušteno govoriti, nego neka budu podložne, kako i
                Zakon govori. </ab>
               <ab n="35"> (35) Žele li što saznati, neka kod kuće pitaju svoje muževe jer
                ružno je da žena govori na Sastanku. </ab>
               <ab n="36"> (36) Ili zar je riječ Božja od vas proizašla, zar je samo k vama
                došla? </ab>
               <ab n="37"> (37) Smatra li tko da je prorok ili duhom obdaren, neka zna: što vam
                pišem, Gospodnja je zapovijed. </ab>
               <ab n="38"> (38) Tko to ne prizna, ne priznaje se. </ab>
               <ab n="39"> (39) Zato, braćo moja, težite prorokovati i ne priječite da se
                govori drugim jezicima! </ab>
               <ab n="40"> (40) A sve neka bude dostojno i uredno. </ab>
            </div>
            <div n="15" type="chapter">
               <ab n="1"> (15.1) Dozivljem vam, braćo, u pamet evanđelje koje vam navijestih,
                koje primiste, u kome stojite, </ab>
               <ab n="2"> (2) po kojem se spasavate, ako držite što sam vam navijestio; osim
                ako uzalud povjerovaste. </ab>
               <ab n="3"> (3) Doista, predadoh vam ponajprije što i primih: Krist umrije za
                grijehe naše po Pismima; </ab>
               <ab n="4"> (4) bi pokopan i uskrišen treći dan po Pismima; </ab>
               <ab n="5"> (5) ukaza se Kefi, zatim dvanaestorici. </ab>
               <ab n="6"> (6) Potom se ukaza braći, kojih bijaše više od pet stotina zajedno;
                većina ih još i sada živi, a neki usnuše. </ab>
               <ab n="7"> (7) Zatim se ukaza Jakovu, onda svim apostolima. </ab>
               <ab n="8"> (8) Najposlije, kao nedonoščetu, ukaza se i meni. </ab>
               <ab n="9"> (9) Da, ja sam najmanji među apostolima i nisam dostojan zvati se
                apostolom jer sam progonio Crkvu Božju. </ab>
               <ab n="10"> (10) Ali milošću Božjom jesam što jesam i njegova milost prema meni
                ne bijaše zaludna; štoviše, trudio sam se više nego svi oni - ali ne ja, nego milost
                Božja sa mnom. </ab>
               <ab n="11"> (11) Ili dakle ja ili oni: tako propovijedamo, tako vjerujete. </ab>
               <ab n="12"> (12) No ako se propovijeda da je Krist od mrtvih uskrsnuo, kako neki
                među vama govore da nema uskrsnuća mrtvih? </ab>
               <ab n="13"> (13) Ako nema uskrsnuća mrtvih, ni Krist nije uskrsnuo. </ab>
               <ab n="14"> (14) Ako pak Krist nije uskrsnuo, uzalud je doista propovijedanje
                naše, uzalud i vjera vaša. </ab>
               <ab n="15"> (15) Zatekli bismo se i kao lažni svjedoci Božji što posvjedočismo
                protiv Boga: da je uskrisio Krista, kojega nije uskrisio, ako doista mrtvi ne
                uskršavaju. </ab>
               <ab n="16"> (16) Jer ako mrtvi ne uskršavaju, ni Krist nije uskrsnuo. </ab>
               <ab n="17"> (17) A ako Krist nije uskrsnuo, uzaludna je vjera vaša, još ste u
                grijesima. </ab>
               <ab n="18"> (18) Onda i oni koji usnuše u Kristu, propadoše. </ab>
               <ab n="19"> (19) Ako se samo u ovom životu u Krista ufamo, najbjedniji smo od
                svih ljudi. </ab>
               <ab n="20"> (20) Ali sada: Krist uskrsnu od mrtvih, prvina usnulih! </ab>
               <ab n="21"> (21) Doista po čovjeku smrt, po Čovjeku i uskrsnuće od mrtvih! </ab>
               <ab n="22"> (22) Jer kao što u Adamu svi umiru, tako će i u Kristu svi biti
                oživljeni. </ab>
               <ab n="23"> (23) Ali svatko u svom redu: prvina Krist, a zatim koji su Kristovi,
                o njegovu Dolasku; </ab>
               <ab n="24"> (24) potom - svršetak, kad preda kraljevstvo Bogu i Ocu, pošto
                obeskrijepi svako Vrhovništvo, svaku Vlast i Silu. </ab>
               <ab n="25"> (25) Doista, on treba da kraljuje dok ne podloži sve neprijatelje
                pod noge svoje. </ab>
               <ab n="26"> (26) Kao posljednji neprijatelj bit će obeskrijepljena Smrt </ab>
               <ab n="27"> (27) jer sve podloži nogama njegovim. A kad veli: Sve je podloženo,
                jasno - sve osim Onoga koji mu je sve podložio. </ab>
               <ab n="28"> (28) I kad mu sve bude podloženo, tada će se i on sam, Sin,
                podložiti Onomu koji je njemu sve podložio da Bog bude sve u svemu. </ab>
               <ab n="29"> (29) Što onda čine oni koji se krste za mrtve? Ako mrtvi uopće ne
                uskršavaju, što se krste za njih? </ab>
               <ab n="30"> (30) Što se onda i mi svaki čas izlažemo pogiblima? </ab>
               <ab n="31"> (31) Dan za danom umirem, tako mi slave vaše, braćo, koju imam u
                Kristu Isusu, Gospodinu našem! </ab>
               <ab n="32"> (32) Ako sam se po ljudsku borio sa zvijerima u Efezu, kakva mi
                korist? Ako mrtvi ne uskršavaju, jedimo i pijmo jer sutra nam je umrijeti. </ab>
               <ab n="33"> (33) Ne varajte se: "Zli razgovori kvare dobre običaje." </ab>
               <ab n="34"> (34) Otrijeznite se kako valja i ne griješite jer neki, na sramotu
                vam kažem, ne znaju za Boga. </ab>
               <ab n="35"> (35) Ali reći će netko: Kako uskršavaju mrtvi? I s kakvim li će
                tijelom doći? </ab>
               <ab n="36"> (36) Bezumniče! Što siješ, ne oživljuje ako ne umre. </ab>
               <ab n="37"> (37) I što siješ, ne siješ tijelo buduće, već golo zrno, pšenice -
                recimo - ili čega drugoga. </ab>
               <ab n="38"> (38) A Bog mu daje tijelo kakvo hoće, i to svakom sjemenu svoje
                tijelo. </ab>
               <ab n="39"> (39) Nije svako tijelo isto tijelo; drugo je tijelo čovječje, drugo
                tijelo stoke, drugo tijelo ptičje, a drugo riblje. </ab>
               <ab n="40"> (40) Ima tjelesa nebeskih i tjelesa zemaljskih, ali drugi je sjaj
                nebeskih, a drugi zemaljskih. </ab>
               <ab n="41"> (41) Drugi je sjaj sunca, drugi sjaj mjeseca i drugi sjaj zvijezda;
                jer zvijezda se od zvijezde razlikuje u sjaju. </ab>
               <ab n="42"> (42) Tako i uskrsnuće mrtvih: sije se u raspadljivosti, uskršava u
                neraspadljivosti; </ab>
               <ab n="43"> (43) sije se u sramoti, uskršava u slavi; sije se u slabosti,
                uskršava u snazi; </ab>
               <ab n="44"> (44) sije se tijelo naravno, uskršava tijelo duhovno. Ako ima tijelo
                naravno, ima i duhovno. </ab>
               <ab n="45"> (45) Tako je i pisano: Prvi čovjek, Adam, postade živa duša,
                posljednji Adam - duh životvorni. </ab>
               <ab n="46"> (46) Ali ne bi najprije duhovno, nego naravno pa onda duhovno. </ab>
               <ab n="47"> (47) Prvi je čovjek od zemlje, zemljan; drugi čovjek - s neba. </ab>
               <ab n="48"> (48) Kakav je zemljani takvi su i zemljani, a kakav je nebeski takvi
                su i nebeski. </ab>
               <ab n="49"> (49) I kao što smo nosili sliku zemljanoga, nosit ćemo i sliku
                nebeskoga. </ab>
               <ab n="50"> (50) A ovo, braćo, tvrdim: tijelo i krv ne mogu baštiniti
                kraljevstva Božjega i raspadljivost ne baštini neraspadljivosti. </ab>
               <ab n="51"> (51) Evo otajstvo vam kazujem: svi doduše nećemo usnuti, ali svi
                ćemo se izmijeniti. </ab>
               <ab n="52"> (52) Odjednom, u tren oka, na posljednju trublju - jer zatrubit će -
                i mrtvi će uskrsnuti neraspadljivi i mi ćemo se izmijeniti. </ab>
               <ab n="53"> (53) Jer ovo raspadljivo treba da se obuče u neraspadljivost i ovo
                smrtno da se obuče u besmrtnost. </ab>
               <ab n="54"> (54) A kad se ovo raspadljivo obuče u neraspadljivost i ovo smrtno
                obuče u besmrtnost, tada će se obistiniti riječ napisana: Pobjeda iskapi smrt. </ab>
               <ab n="55"> (55) Gdje je, smrti, pobjeda tvoja? Gdje je, smrti, žalac tvoj? </ab>
               <ab n="56"> (56) Žalac je smrti grijeh, snaga je grijeha Zakon. </ab>
               <ab n="57"> (57) A hvala Bogu koji nam daje pobjedu po Gospodinu našem Isusu
                Kristu! </ab>
               <ab n="58"> (58) Tako, braćo moja ljubljena, budite postojani, nepokolebljivi, i
                obilujte svagda u djelu Gospodnjem znajući da trud vaš nije neplodan u Gospodinu.
            </ab>
            </div>
            <div n="16" type="chapter">
               <ab n="1"> (16.1) U pogledu sabiranja za svete, i vi činite kako odredih crkvama
                galacijskim. </ab>
               <ab n="2"> (2) Svakoga prvog dana u tjednu neka svaki od vas kod sebe na stranu
                stavlja i skuplja što uzmogne da se ne sabire istom kada dođem. </ab>
               <ab n="3"> (3) A kada dođem, poslat ću s preporučnicom one koje odaberete da
                odnesu vašu ljubav u Jeruzalem. </ab>
               <ab n="4"> (4) Bude li vrijedno da i ja pođem, poći će sa mnom. </ab>
               <ab n="5"> (5) A k vama ću doći kad prođem Makedoniju; Makedonijom ću samo
                proći, </ab>
               <ab n="6"> (6) a kod vas ću se možda zadržati ili čak zimovati da me otpratite
                kamo god pođem. </ab>
               <ab n="7"> (7) Ne bih vas doista htio tek na prolazu vidjeti jer se nadam neko
                vrijeme proboraviti kod vas, dopusti li Gospodin. </ab>
               <ab n="8"> (8) U Efezu ću ostati do Pedesetnice </ab>
               <ab n="9"> (9) jer vrata mi se otvoriše velika i uspješna, a protivnika mnogo. </ab>
               <ab n="10"> (10) Ako dođe Timotej, gledajte da bude kod vas bez bojazni jer radi
                djelo Gospodnje kao i ja. </ab>
               <ab n="11"> (11) Neka ga dakle nitko ne prezre. A ispratite ga u miru da dođe k
                meni jer ga s braćom iščekujem. </ab>
               <ab n="12"> (12) A što se tiče brata Apolona: mnogo sam ga nagovarao da ode k
                vama s braćom. I nikako mu ne bijaše s voljom da sada dođe, no doći će kad mu bude
                zgodno. </ab>
               <ab n="13"> (13) Bdijte postojani u vjeri, muževni budite, čvrsti. </ab>
               <ab n="14"> (14) Sve vaše neka bude u ljubavi! </ab>
               <ab n="15"> (15) Zaklinjem vas, braćo - znate dom Stefanin, da je prvina Ahaje i
                da se posvetiše posluživanju svetih - </ab>
               <ab n="16"> (16) da se i vi pokoravate takvima i svakomu tko surađuje i trudi
                se. </ab>
               <ab n="17"> (17) Radujem se s dolaska Stefanina i Fortunatova i Ahajikova jer
                oni nadoknadiše vašu nenazočnost: </ab>
               <ab n="18"> (18) umiriše duh moj i vaš. Cijenite dakle takve. </ab>
               <ab n="19"> (19) Pozdravljaju vas crkve azijske. Pozdravljaju vas mnogo u
                Gospodinu Akvila i Priska zajedno s Crkvom u njihovu domu. </ab>
               <ab n="20"> (20) Pozdravljaju vas sva braća. Pozdravite jedni druge cjelovom
                svetim. </ab>
               <ab n="21"> (21) Pozdrav mojom rukom, Pavlovom. </ab>
               <ab n="22"> (22) Ako tko ne ljubi Gospodina, neka bude proklet. Marana tha! </ab>
               <ab n="23"> (23) Milost Gospodina Isusa s vama! </ab>
               <ab n="24"> (24) Ljubav moja sa svima vama u Kristu Isusu! </ab>
            </div>
         </div>
         <div n="47" ana="2Kor" type="book">
            <div n="1" type="chapter">
               <ab n="1"> (1.1) Pavao, po volji Božjoj apostol Krista Isusa, i brat Timotej:
                Crkvi Božjoj u Korintu sa svima svetima u svoj Ahaji. </ab>
               <ab n="2"> (2) Milost vam i mir od Boga, Oca našega, i Gospodina Isusa Krista! </ab>
               <ab n="3"> (3) Blagoslovljen Bog i Otac Gospodina našega Isusa Krista, Otac
                milosrđa i Bog svake utjehe! </ab>
               <ab n="4"> (4) On nas tješi u svakoj našoj nevolji da bismo i mi sve koji su u
                nevolji mogli tješiti onom utjehom kojom nas same tješi Bog. </ab>
               <ab n="5"> (5) Jer kao što su obilate patnje Kristove u nama, tako je po Kristu
                obilata i utjeha naša. </ab>
               <ab n="6"> (6) Bili mi nevoljama pritisnuti za vašu je to utjehu i spasenje;
                bili utješeni, za vašu je utjehu - djelotvornu: da strpljivo podnesete iste patnje
                koje i mi podnosimo. </ab>
               <ab n="7"> (7) I tako je stamena nada naša o vama jer znamo: kao što ste
                zajedničari patnja tako ste i utjehe. </ab>
               <ab n="8"> (8) Ne bismo doista htjeli, braćo, da ne znate za nevolju koja nas je
                snašla u Aziji. Bijasmo prekomjerno, preko snage, opterećeni te smo već strepili i
                za život. </ab>
               <ab n="9"> (9) Ali u sebi prihvatismo i smrtnu osudu da se ne bismo uzdali u
                same sebe, nego u Boga koji uskrisuje mrtve. </ab>
               <ab n="10"> (10) On nas je od takve smrti izbavio i izbavit će nas; u njega se
                uzdamo, on će nas i dalje izbavljati. </ab>
               <ab n="11"> (11) A i vi ćete nam pomagati molitvom da bi mnogi za nas
                zahvaljivali Bogu na milosti koja nam je darovana posredovanjem mnogih. </ab>
               <ab n="12"> (12) A ovo je naša slava: svjedočanstvo naše savjesti da smo u
                svijetu živjeli - osobito prema vama - u svetosti i iskrenosti Božjoj, ne u mudrosti
                tjelesnoj, nego u Božjoj milosti. </ab>
               <ab n="13"> (13) Ta i ne pišemo vam drugo doli ovo što čitate i razumijete; a
                nadam se da ćete i do kraja razumjeti, </ab>
               <ab n="14"> (14) kao što nas djelomično i razumjeste: da smo mi vaša slava kao i
                vi naša u Dan Gospodina našega Isusa. </ab>
               <ab n="15"> (15) U tom uvjerenju namjeravao sam najprije doći k vama </ab>
               <ab n="16"> (16) i preko vas prijeći u Makedoniju pa se opet, da biste imali i
                drugu milost, iz Makedonije vratiti k vama da me vi otpratite u Judeju. </ab>
               <ab n="17"> (17) Pa jesam li možda bio lakomislen kad sam to namjeravao? Ili što
                namjeravam, po tijelu namjeravam te je u mene istodobno "Da, da!" i "Ne, ne!"? </ab>
               <ab n="18"> (18) Bog je svjedok: naša riječ vama nije "Da!" i "Ne!" </ab>
               <ab n="19"> (19) jer Sin Božji, Isus Krist, koga mi - ja i Silvan i Timotej -
                vama navijestismo nije bio "Da!" i "Ne!" nego u njemu bijaše "Da!". </ab>
               <ab n="20"> (20) Doista, sva obećanja Božja u njemu su "Da!". I stoga po njemu i
                naš "Amen!" Bogu na slavu! </ab>
               <ab n="21"> (21) A Bog je onaj koji nas zajedno s vama utvrđuje za Krista; on
                nas i pomaza, </ab>
               <ab n="22"> (22) on nas i zapečati i u srca naša dade zalog - Duha. </ab>
               <ab n="23"> (23) A ja prizivljem Boga za svjedoka: duše mi, da vas poštedim,
                nisam više dolazio u Korint. </ab>
               <ab n="24"> (24) Ta mi nismo gospodari vaše vjere, nego suradnici vaše radosti.
                Ta u vjeri ste postojani. </ab>
            </div>
            <div n="2" type="chapter">
               <ab n="1"> (2.1) Odlučih dakle u sebi da neću k vama opet sa žalošću. </ab>
               <ab n="2"> (2) Jer ako ja vas ražalostim, a tko će mene obradovati ako ne onaj
                koga ja žalostim? </ab>
               <ab n="3"> (3) Zato vam to i napisah da me, kada dođem, ne ražaloste oni koji bi
                mi imali biti na radost. Uzdam se doista u sve vas, da je moja radost - radost svih
                vas. </ab>
               <ab n="4"> (4) Pisah vam uistinu uz mnoge suze, iz velike nevolje i tjeskobe
                srca, ne da se ražalostite, nego da upoznate moju preveliku ljubav prema vama. </ab>
               <ab n="5"> (5) Ako me tko ražalostio, nije ražalostio mene, nego u neku ruku -
                da ne pretjeram - sve vas. </ab>
               <ab n="6"> (6) Dosta je takvu ona kazna od većine </ab>
               <ab n="7"> (7) pa ga vi radije pomilujte i utješite da ga pretjerana žalost ne
                shrva. </ab>
               <ab n="8"> (8) Zato vas molim, iskažite mu ljubav. </ab>
               <ab n="9"> (9) Ta zato vam i pisah da vidim jeste li prokušani, jeste li u svemu
                poslušni. </ab>
               <ab n="10"> (10) Komu dakle vi što oprostite, tomu i ja; jer i ja, ako kome što
                oprostih, oprostih poradi vas - pred Kristom, </ab>
               <ab n="11"> (11) da nas ne nadmudri Sotona. Ta znamo njegove namjere! </ab>
               <ab n="12"> (12) Kada dođoh u Troadu poradi evanđelja Kristova, premda mi se
                otvoriše vrata u Gospodinu, </ab>
               <ab n="13"> (13) ne bijaše mi duši spokoja što ne nađoh Tita, brata svoga;
                oprostih se stoga s njima i pođoh u Makedoniju. </ab>
               <ab n="14"> (14) Ali hvala Bogu koji nas u Kristu uvijek proslavlja te širi po
                nama na svakome mjestu miris svoga spoznanja. </ab>
               <ab n="15"> (15) Da, Kristov smo miomiris Bogu i među onima koji se spasavaju i
                među onima koji propadaju: </ab>
               <ab n="16"> (16) ovima miris iz smrti za smrt, onima miris iz života za život. A
                tko je za to podoban? </ab>
               <ab n="17"> (17) Uistinu, mi nismo kao mnogi koji trguju riječju Božjom, nego
                iskreno - kao od Boga pred Bogom - u Kristu govorimo. </ab>
            </div>
            <div n="3" type="chapter">
               <ab n="1"> (3.1) Počinjemo li opet sami sebe preporučivati? Ili trebamo li, kao
                neki, preporučna pisma na vas ili od vas? </ab>
               <ab n="2"> (2) Vi ste pismo naše, upisano u srcima vašim; znaju ga i čitaju svi
                ljudi. </ab>
               <ab n="3"> (3) Vi ste, očito, pismo Kristovo kojemu mi poslužismo, napisano ne
                crnilom, nego Duhom Boga živoga; ne na pločama kamenim, nego na pločama od mesa, u
                srcima. </ab>
               <ab n="4"> (4) Takvo pouzdanje imamo po Kristu u Boga. </ab>
               <ab n="5"> (5) Ne kao da smo sami sobom, kao od sebe, sposobni što pomisliti,
                nego naša je sposobnost od Boga. </ab>
               <ab n="6"> (6) On nas osposobi za poslužitelje novoga Saveza, ne slova, nego
                Duha; jer slovo ubija, a Duh oživljuje. </ab>
               <ab n="7"> (7) Pa ako je smrtonosna služba, slovima uklesana u kamenju, bila
                tako slavna da sinovi Izraelovi nisu mogli pogledati u lice Mojsijevo zbog prolazne
                slave lica njegova, </ab>
               <ab n="8"> (8) koliko li će slavnija biti služba Duha. </ab>
               <ab n="9"> (9) Jer ako je služba osude bila slavna, mnogo je slavnija služba
                pravednosti. </ab>
               <ab n="10"> (10) I zbilja, nije ni bilo proslavljeno ono što je u toj mjeri
                proslavljeno, ako se usporedi s uzvišenijom slavom. </ab>
               <ab n="11"> (11) Jer ako je ono prolazno bilo slavno, mnogo je slavnije ovo što
                ostaje. </ab>
               <ab n="12"> (12) Imajući dakle takvo pouzdanje, nastupamo sa svom otvorenošću, </ab>
               <ab n="13"> (13) a ne kao Mojsije koji je stavljao prijevjes na lice da sinovi
                Izraelovi ne vide svršetak prolaznoga. </ab>
               <ab n="14"> (14) Ali otvrdnu im pamet. Doista, do dana današnjega zastire taj
                prijevjes čitanje Staroga zavjeta: nije im otkriveno da je u Kristu prestao. </ab>
               <ab n="15"> (15) Naprotiv, kad god se čita Mojsije, do danas prijevjes zastire
                srce njihovo. </ab>
               <ab n="16"> (16) Ali kad se Izrael obrati Gospodinu, skinut će se prijevjes. </ab>
               <ab n="17"> (17) Gospodin je Duh, a gdje je Duh Gospodnji, ondje je sloboda. </ab>
               <ab n="18"> (18) A svi mi, koji otkrivenim licem odrazujemo slavu Gospodnju, po
                Duhu se Gospodnjem preobražavamo u istu sliku - iz slave u slavu. </ab>
            </div>
            <div n="4" type="chapter">
               <ab n="1"> (4.1) Zato, budući da po milosrđu imamo ovu službu, ne malakšemo. </ab>
               <ab n="2"> (2) Ali odrekosmo se sramotnoga prikrivanja: ne nastupamo lukavo niti
                izopačujemo riječ Božju, nego se objavljivanjem istine preporučujemo svakoj savjesti
                ljudskoj pred Bogom. </ab>
               <ab n="3"> (3) Ako je i zastrto evanđelje naše, u onima je zastrto koji
                propadaju: </ab>
               <ab n="4"> (4) u onima kojima bog ovoga svijeta oslijepi pameti nevjerničke da
                ne zasvijetli svjetlost evanđelja slave Krista koji je slika Božja. </ab>
               <ab n="5"> (5) Jer ne propovijedamo same sebe, nego Krista Isusa Gospodinom, a
                sebe slugama vašim poradi Isusa. </ab>
               <ab n="6"> (6) Ta Bog koji reče: Neka iz tame svjetlost zasine!, on zasvijetli u
                srcima našim da nam spoznanje slave Božje zasvijetli na licu Kristovu. </ab>
               <ab n="7"> (7) To pak blago imamo u glinenim posudama da izvanredna ona snaga
                bude očito Božja, a ne od nas. </ab>
               <ab n="8"> (8) U svemu pritisnuti, ali ne pritiješnjeni; dvoumeći, ali ne
                zdvajajući; </ab>
               <ab n="9"> (9) progonjeni, ali ne napušteni; obarani, ali ne oboreni - </ab>
               <ab n="10"> (10) uvijek umiranje Isusovo u tijelu pronosimo da se i život Isusov
                u tijelu našem očituje. </ab>
               <ab n="11"> (11) Doista, mi se živi uvijek na smrt predajemo poradi Isusa da se
                i život Isusov očituje u našem smrtnom tijelu. </ab>
               <ab n="12"> (12) Tako smrt djeluje u nama, život u vama. </ab>
               <ab n="13"> (13) A budući da imamo isti duh vjere kao što je pisano: Uzvjerovah,
                zato besjedim, i mi vjerujemo pa zato i besjedimo. </ab>
               <ab n="14"> (14) Ta znamo: onaj koji je uskrisio Gospodina Isusa i nas će s
                Isusom uskrisiti i zajedno s vama uza se postaviti. </ab>
               <ab n="15"> (15) A sve je to za vas: da milost - umnožena - zahvaljivanjem
                mnogih izobiluje Bogu na slavu. </ab>
               <ab n="16"> (16) Zato ne malakšemo. Naprotiv, ako se naš izvanji čovjek i
                raspada, nutarnji se iz dana u dan obnavlja. </ab>
               <ab n="17"> (17) Ta ova malenkost naše časovite nevolje donosi nam obilato, sve
                obilatije, breme vječne slave </ab>
               <ab n="18"> (18) jer nama nije do vidljivog nego do nevidljivog: ta vidljivo je
                privremeno, a nevidljivo - vječno. </ab>
            </div>
            <div n="5" type="chapter">
               <ab n="1"> (5.1) Znamo doista: ako se razruši naš zemaljski dom, šator, imamo
                zdanje od Boga, dom nerukotvoren, vječan na nebesima. </ab>
               <ab n="2"> (2) U ovome doista stenjemo i čeznemo da se povrh njega zaodjenemo
                svojim nebeskim obitavalištem; </ab>
               <ab n="3"> (3) dakako, ako se nađemo obučeni, ne goli. </ab>
               <ab n="4"> (4) Da, i mi koji smo u ovom šatoru, stenjemo opterećeni jer nećemo
                da budemo svučeni, nego da se još obučemo da život iskapi što je smrtno. </ab>
               <ab n="5"> (5) A zato nas je sazdao Bog - on koji nam dade zalog Duha. </ab>
               <ab n="6"> (6) Uvijek smo stoga puni pouzdanja makar i znamo: naseljeni u
                tijelu, iseljeni smo od Gospodina. </ab>
               <ab n="7"> (7) Ta u vjeri hodimo, ne u gledanju. </ab>
               <ab n="8"> (8) Da, puni smo pouzdanja i najradije bismo se iselili iz tijela i
                naselili kod Gospodina. </ab>
               <ab n="9"> (9) Zato se i trsimo da mu omilimo, bilo naseljeni, bilo iseljeni. </ab>
               <ab n="10"> (10) Jer svima nam se pojaviti pred sudištem Kristovim da svaki
                dobije što je kroz tijelo zaradio, bilo dobro, bilo zlo. </ab>
               <ab n="11"> (11) Prožeti dakle strahom Gospodnjim uvjeravamo ljude; razotkriveni
                smo Bogu, a nadam se - i vašim savjestima. </ab>
               <ab n="12"> (12) Ne preporučujemo vam opet sami sebe, nego vam dajemo prigodu
                ponositi se nama, da imate odgovor za one koji se diče licem, a ne srcem. </ab>
               <ab n="13"> (13) Doista, ako bijasmo "izvan sebe" - Bogu bijasmo; ako li "pri
                sebi" - vama bijasmo. </ab>
               <ab n="14"> (14) Jer ljubav nas Kristova obuzima kad promatramo ovo: jedan za
                sve umrije, svi dakle umriješe; </ab>
               <ab n="15"> (15) i za sve umrije da oni koji žive ne žive više sebi, nego onomu
                koji za njih umrije i uskrsnu. </ab>
               <ab n="16"> (16) Stoga mi od sada nikoga ne poznajemo po tijelu; ako smo i
                poznavali po tijelu Krista, sada ga tako više ne poznajemo. </ab>
               <ab n="17"> (17) Dakle, je li tko u Kristu, nov je stvor. Staro uminu, novo,
                gle, nasta! </ab>
               <ab n="18"> (18) A sve je od Boga koji nas sa sobom pomiri po Kristu i povjeri
                nam službu pomirenja. </ab>
               <ab n="19"> (19) Jer Bog je u Kristu svijet sa sobom pomirio ne ubrajajući im
                opačina njihovih i polažući u nas riječ pomirenja. </ab>
               <ab n="20"> (20) Kristovi smo dakle poslanici; Bog vas po nama nagovara. Umjesto
                Krista zaklinjemo: dajte, pomirite se s Bogom! </ab>
               <ab n="21"> (21) Njega koji ne okusi grijeha Bog za nas grijehom učini da mi
                budemo pravednost Božja u njemu. </ab>
            </div>
            <div n="6" type="chapter">
               <ab n="1"> (6.1) Kao suradnici opominjemo vas da ne primite uzalud milosti
                Božje. </ab>
               <ab n="2"> (2) Jer on veli: U vrijeme milosti usliših te i u dan spasa pomogoh
                ti. Evo sad je vrijeme milosno, evo sad je vrijeme spasa. </ab>
               <ab n="3"> (3) Ni u čemu ne dajemo nikakve sablazni da se ne kudi ova služba, </ab>
               <ab n="4"> (4) nego se u svemu iskazujemo kao poslužitelji Božji: velikom
                postojanošću u nevoljama, u potrebama, u tjeskobama, </ab>
               <ab n="5"> (5) pod udarcima, u tamnicama, u bunama, u naporima, u bdjenjima, u
                postovima, </ab>
               <ab n="6"> (6) u čistoći, u spoznanju, u velikodušnosti, u dobroti, u Duhu
                Svetomu, u ljubavi nehinjenoj, </ab>
               <ab n="7"> (7) u riječi istinitoj, u snazi Božjoj; oružjem pravde zdesna i
                slijeva; </ab>
               <ab n="8"> (8) slavom i sramotom; zlim i dobrim glasom; kao zavodnici, a
                istiniti; </ab>
               <ab n="9"> (9) kao nepoznati, a poznati; kao umirući, a evo živimo; kao
                kažnjeni, a ne ubijeni; </ab>
               <ab n="10"> (10) kao žalosni, a uvijek radosni; kao siromašni, a mnoge
                obogaćujemo; kao oni koji ništa nemaju, a sve posjeduju. </ab>
               <ab n="11"> (11) Usta su naša otvorena vama, Korinćani, srce naše rašireno. </ab>
               <ab n="12"> (12) Nije vam tijesno u nama, ali je tijesno u vašim grudima. </ab>
               <ab n="13"> (13) Za uzdarje - kao djeci govorim - raširite se i vi. </ab>
               <ab n="14"> (14) Ne ujarmljujte se s nevjernicima. Ta što ima pravednost s
                bezakonjem? Ili kakvo zajedništvo svjetlo s tamom? </ab>
               <ab n="15"> (15) Kakvu slogu Krist s Belijarom? Ili kakav dio vjernik s
                nevjernikom? </ab>
               <ab n="16"> (16) Kakav sporazum hram Božji s idolima? Jer mi smo hram Boga
                živoga, kao što reče Bog: Prebivat ću u njima i hoditi među njima; i bit ću Bog
                njihov, a oni narod moj. </ab>
               <ab n="17"> (17) Zato iziđite iz njihove sredine i odvojite se, govori Gospodin,
                i ništa nečisto ne dotičite i ja ću vas primiti. </ab>
               <ab n="18"> (18) I bit ću vam otac i vi ćete mi biti sinovi i kćeri, veli
                Gospodin Svemogući. </ab>
            </div>
            <div n="7" type="chapter">
               <ab n="1"> (7.1) Dakle, budući da imamo ta obećanja, očistimo se, ljubljeni, od
                svake ljage tijela i duha te dovršimo posvećenje u strahu Božjemu. </ab>
               <ab n="2"> (2) Shvatite nas! Nikomu nismo nanijeli nepravde, nikoga nismo
                upropastili, nikoga zakinuli. </ab>
               <ab n="3"> (3) Ne govorim da osudim. Ta rekoh već: u srcima ste našim te umiremo
                i živimo zajedno. </ab>
               <ab n="4"> (4) Veliko je moje pouzdanje u vas, uvelike se vama ponosim. Pun sam
                utjehe, obilujem radošću uza svu nevolju našu. </ab>
               <ab n="5"> (5) Doista, i kada dođosmo u Makedoniju, nikakva spokoja nije imalo
                tijelo naše, nego nevolje odasvud: izvana borbe, iznutra strepnje. </ab>
               <ab n="6"> (6) Ali Bog, tješitelj poniznih, utješi nas dolaskom Titovim. </ab>
               <ab n="7"> (7) Ne samo dolaskom njegovim, nego i utjehom kojom se utješi zbog
                vas: obavijesti nas o vašoj čežnji, vašem jadikovanju, vašoj žarkoj ljubavi prema
                meni tako da se još većma obradovah. </ab>
               <ab n="8"> (8) Doista, ako sam vas i ožalostio onom poslanicom, nije mi žao; ako
                mi i bijaše žao - vidim uistinu da vas je ta poslanica makar i načas ožalostila - </ab>
               <ab n="9"> (9) sad se radujem, ne što ste se ožalostili, nego što ste se
                ožalostili na obraćenje. Jer ožalostili ste se po Božju te zbog nas ni u čemu niste
                štetovali. </ab>
               <ab n="10"> (10) Jer žalost po Božju rađa neopozivo spasonosnim obraćenjem, a
                žalost svjetovna rađa smrću. </ab>
               <ab n="11"> (11) Gle, doista baš to što ste se po Božju ožalostili, kolikom
                gorljivošću urodi među vama, pa opravdavanjem, pa ogorčenjem, pa strahom, pa
                čežnjom, pa revnošću, pa kažnjavanjem. Svime ste time pokazali da ste u onome
                nedužni. </ab>
               <ab n="12"> (12) Ako sam vam dakle pisao, nisam to zbog uvreditelja ni zbog
                uvrijeđenoga, nego zbog toga da vam se očituje vaša gorljivost za nas pred Bogom. </ab>
               <ab n="13"> (13) To nas je utješilo. A povrh te naše utjehe još se mnogo više
                obradovasmo zbog radosti Titove jer svi vi okrijepiste duh njegov. </ab>
               <ab n="14"> (14) Doista, ako sam mu se što vama pohvalio, ne postidjeh se, nego
                kao što smo po istini vama govorili, tako je istina bila i pohvala naša pred Titom. </ab>
               <ab n="15"> (15) I njegovo je srce prema vama još nježnije kad se sjeti
                poslušnosti svih vas, kako ga sa strahom i trepetom primiste. </ab>
               <ab n="16"> (16) Radujem se što se u svemu mogu pouzdati u vas. </ab>
            </div>
            <div n="8" type="chapter">
               <ab n="1"> (8.1) Priopćujemo vam, braćo, milost Božju koja je dana crkvama
                makedonskim: </ab>
               <ab n="2"> (2) unatoč mnogim kušnjama i nevoljama izobilna njihova radost i
                skrajnje siromaštvo preli se u bogatstvo darežljivosti. </ab>
               <ab n="3"> (3) Svjedočim uistinu: oni su nas dragovoljno - po svojim
                mogućnostima i preko mogućnosti - </ab>
               <ab n="4"> (4) veoma usrdno molili za milost zajedništva u ovom posluživanju
                svetih. </ab>
               <ab n="5"> (5) I to ne samo kako se nadasmo, nego same sebe predadoše najprvo
                Gospodinu, a onda nama, po volji Božjoj. </ab>
               <ab n="6"> (6) Zato zamolismo Tita da kao što je započeo, tako i dovrši među
                vama i to djelo darežljivosti. </ab>
               <ab n="7"> (7) Stoga kao što se u svemu odlikujete - u vjeri, i riječi, i
                spoznanju, i svakoj gorljivosti, i u ljubavi svojoj prema nama - odlikujte se i u
                ovoj darežljivosti. </ab>
               <ab n="8"> (8) Ne zapovijedam, nego gorljivošću drugih prokušavam istinitost
                vaše ljubavi. </ab>
               <ab n="9"> (9) Ta poznate darežljivost Gospodina našega Isusa Krista! Premda
                bogat, radi vas posta siromašan, da se vi njegovim siromaštvom obogatite. </ab>
               <ab n="10"> (10) Time dajem samo savjet: to doista dolikuje vama koji već prošle
                godine prvi to započeste, ne samo činom nego i odlukom. </ab>
               <ab n="11"> (11) Sada dovršite to djelo da kao što spremno odlučiste, tako prema
                mogućnostima i dovršite. </ab>
               <ab n="12"> (12) Jer ima li spremnosti, mila je po onom što ima, a ne po onom
                čega nema. </ab>
               <ab n="13"> (13) Ne dakako: drugima olakšica, vama oskudica, nego - jednakost! </ab>
               <ab n="14"> (14) U sadašnjem trenutku vaš suvišak za njihovu oskudicu da jednom
                njihov suvišak bude za vašu oskudicu - te bude jednakost, </ab>
               <ab n="15"> (15) kao što je pisano: Nije ništa preteklo onome koji bijaše
                nakupio mnogo, a niti je nedostajalo onome koji bijaše nakupio manje. </ab>
               <ab n="16"> (16) A hvala Bogu koji je stavio jednaku gorljivost za vas u srce
                Titovo. </ab>
               <ab n="17"> (17) On je prihvatio i molbu, ali budući da je veoma revan, otiđe k
                vama i dragovoljno. </ab>
               <ab n="18"> (18) S njime pak šaljemo brata kojega s evanđelja slave sve crkve. </ab>
               <ab n="19"> (19) Štoviše, crkve ga izabraše za našeg suputnika u ovom djelu
                darežljivosti kojemu služimo - na slavu samoga Gospodina i na našu želju </ab>
               <ab n="20"> (20) kako bismo izbjegli da nas tko ne prekori zbog ovog obilja
                kojim raspolažemo. </ab>
               <ab n="21"> (21) Doista, revno nastojimo oko dobra ne samo pred Gospodinom nego
                i pred ljudima. </ab>
               <ab n="22"> (22) Šaljemo s njima i našega brata koji je, kako smo u mnogome
                često iskusili, gorljiv, a sada je još mnogo gorljiviji zbog velikoga pouzdanja u
                vas. </ab>
               <ab n="23"> (23) A Tito? Moj je drug i suradnik za vas. A braća naša? Poslanici
                su crkava, slava Kristova. </ab>
               <ab n="24"> (24) Pružite im dakle pred crkvama dokaz svoje ljubavi i toga da se
                s pravom vama ponosimo. </ab>
            </div>
            <div n="9" type="chapter">
               <ab n="1"> (9.1) A o posluživanju svetih suvišno je da vam pišem. </ab>
               <ab n="2"> (2) Ta poznajem vašu spremnost s koje se vama ponosim pred
                Makedoncima: "Ahaja je spremna od prošle godine." I vaša gorljivost potaknu mnoge. </ab>
               <ab n="3"> (3) Ipak šaljem braću da se u tome pogledu ne opovrgne što se vama
                ponosimo; da budete spremni kao što sam tvrdio te se - </ab>
               <ab n="4"> (4) ako sa mnom dođu Makedonci i nađu vas nespremne - ne osramotimo s
                preuzetnosti mi, da ne kažemo vi. </ab>
               <ab n="5"> (5) Smatrao sam dakle potrebnim zamoliti braću da unaprijed pođu k
                vama i da pripreme vaš još prije obećani dar te bude pripravan - kao dar
                darežljivosti, a ne škrtosti. </ab>
               <ab n="6"> (6) Ta eno: tko sije oskudno, oskudno će i žeti; a tko sije obilato,
                obilato će i žeti. </ab>
               <ab n="7"> (7) Svatko neka dade kako je srcem odlučio; ne sa žalošću ili na silu
                jer Bog ljubi vesela darivatelja. </ab>
               <ab n="8"> (8) A Bog vas može obilato obdariti svakovrsnim darom da u svemu
                svagda imate svega dovoljno za se i izobilno za svako dobro djelo - </ab>
               <ab n="9"> (9) kao što je pisano: Rasipno dijeli, daje sirotinji, pravednost
                njegova ostaje dovijeka. </ab>
               <ab n="10"> (10) A onaj koji pribavlja sjeme sijaču i kruh za jelo, pribavit će
                i umnožiti sjeme vaše i povećati plodove pravednosti vaše. </ab>
               <ab n="11"> (11) Tako ćete se u svemu obogatiti za svakovrsnu darežljivost koja
                se, našim posredovanjem, izvija u zahvalnicu Bogu. </ab>
               <ab n="12"> (12) Jer ovo bogoslužno posluživanje ne samo da podmiruje oskudicu
                svetih nego se i obilno prelijeva u mnoge zahvalnice Bogu. </ab>
               <ab n="13"> (13) Osvjedočeni ovim posluživanjem, slave Boga zbog vašega pokornog
                ispovijedanja evanđelja Kristova i zbog velikodušnog zajedništva prema njima i prema
                svima. </ab>
               <ab n="14"> (14) A moleći se za vas, čeznu za vama zbog preobilne milosti Božje
                na vama. </ab>
               <ab n="15"> (15) Hvala Bogu na njegovu neizrecivom daru! </ab>
            </div>
            <div n="10" type="chapter">
               <ab n="1"> (10.1) Ja, Pavao, osobno vas zaklinjem blagošću i obazrivošću
                Kristovom - ja koji sam licem u lice među vama "skroman", a nenazočan prema vama
                "odvažan" - </ab>
               <ab n="2"> (2) molim da, jednom nazočan, ne moram biti odvažan smionošću kojom
                se kanim osmjeliti protiv nekih što smatraju da mi po tijelu živimo. </ab>
               <ab n="3"> (3) Jer iako živimo u tijelu, ne vojujemo po tijelu. </ab>
               <ab n="4"> (4) Ta oružje našega vojevanja nije tjelesno, nego božanski snažno za
                rušenje utvrda. Obaramo mudrovanja </ab>
               <ab n="5"> (5) i svaku oholost koja se podiže protiv spoznanja Boga i
                zarobljujemo svaki um na pokornost Kristu; </ab>
               <ab n="6"> (6) i spremni smo kazniti svaku nepokornost čim bude savršena vaša
                pokornost. </ab>
               <ab n="7"> (7) Gledajte što je očito! Ako je tko uvjeren da je "Kristov", neka
                sam ponovno promisli ovo: kako je on Kristov, tako smo i mi. </ab>
               <ab n="8"> (8) Kad bih se doista i malo više pohvalio našom vlašću - koju nam
                Gospodin dade za vaše izgrađivanje, a ne rušenje - ne bih se morao stidjeti. </ab>
               <ab n="9"> (9) Samo da se ne bi činilo kao da vas zastrašujem poslanicama! </ab>
               <ab n="10"> (10) Jer "poslanice su, kaže, stroge i snažne, ali tjelesna
                nazočnost nemoćna i riječ bezvrijedna". </ab>
               <ab n="11"> (11) Takav neka promisli ovo: kakvi smo nenazočni riječju u
                poslanicama, takvi smo i nazočni djelom. </ab>
               <ab n="12"> (12) Ne usuđujemo se, doista, izjednačiti ili usporediti s nekima
                koji sami sebe preporučuju, ali nisu razumni jer sami sebe sobom mjere i sami sebe
                sa sobom uspoređuju. </ab>
               <ab n="13"> (13) Mi se pak nećemo hvaliti u bezmjerje, nego po mjeri, mjerilu
                što nam ga odmjeri Bog kao mjeru: doprijeti sve do vas. </ab>
               <ab n="14"> (14) Jer mi ne posežemo preko svoga, kao da još nismo stigli do vas.
                Ta prvi doista doprijesmo do vas s evanđeljem Kristovim. </ab>
               <ab n="15"> (15) Ne hvalimo se u bezmjerje, tuđim naporima. A nadamo se da ćemo
                s uzrastom vaše vjere među vama i mi - po našem mjerilu - prerasti u izobilje: </ab>
               <ab n="16"> (16) i preko vaših granica navijestiti evanđelje, a ne hvastati se
                onim što je već učinjeno na tuđem području. </ab>
               <ab n="17"> (17) Tko se hvali, u Gospodinu neka se hvali. </ab>
               <ab n="18"> (18) Ta nije prokušan tko sam sebe preporučuje, nego koga
                preporučuje Gospodin. </ab>
            </div>
            <div n="11" type="chapter">
               <ab n="1"> (11.1) O kad biste podnijeli nešto malo bezumlja mojega! Da,
                podnesite me! </ab>
               <ab n="2"> (2) Ljubomoran sam doista na vas Božjim ljubomorom: ta zaručih vas s
                jednim mužem, kao čistu djevicu privedoh vas Kristu. </ab>
               <ab n="3"> (3) Ali se bojim da se - kao što zmija zavede Evu svojom lukavštinom
                - misli vaše ne pokvare i odmetnu od iskrenosti prema Kristu. </ab>
               <ab n="4"> (4) Uistinu, ako tko dođe i propovijeda drugog Isusa, kojega mi nismo
                propovijedali - ili ako drugoga Duha primate, kojega niste primili; ili drugo
                evanđelje, koje niste prigrlili - takva lijepo podnosite. </ab>
               <ab n="5"> (5) Smatram, eto, da ni u čemu nisam manji od "nadapostola". </ab>
               <ab n="6"> (6) Jer ako sam i nevješt u govoru, nisam u znanju; naprotiv, u svemu
                vam ga i pred svima očitovasmo. </ab>
               <ab n="7"> (7) Ili sam grijeh počinio što sam vam - ponizujući sebe da se vi
                uzvisite - besplatno navješćivao Božje evanđelje? </ab>
               <ab n="8"> (8) Druge sam crkve plijenio, od njih primao potporu da bih mogao
                vama služiti. I dok bijah u vas, premda u oskudici, nikomu nisam bio na teret. </ab>
               <ab n="9"> (9) U oskudici su mi pomogla braća koja dođoše iz Makedonije. U svemu
                sam se čuvao da vam ne budem težak, a i čuvat ću se. </ab>
               <ab n="10"> (10) Istine mi Kristove u meni, ove mi hvale nitko neće oduzeti u
                ahajskim krajevima. </ab>
               <ab n="11"> (11) Zašto? Jer vas ne ljubim? Bog znade! </ab>
               <ab n="12"> (12) A što činim, i dalje ću činiti da izbijem izliku onima koji
                izliku traže ne bi li se s nama izjednačili u onom čime se hvastaju. </ab>
               <ab n="13"> (13) Jer takvi su ljudi lažni apostoli, himbeni radnici, prerušuju
                se u apostole Kristove. </ab>
               <ab n="14"> (14) I nikakvo čudo! Ta sam se Sotona prerušuje u anđela svjetla. </ab>
               <ab n="15"> (15) Ništa osobito dakle ako se i službenici njegovi prerušuju u
                službenike pravednosti. Svršetak će im biti po djelima njihovim. </ab>
               <ab n="16"> (16) Opet velim: da me tko ne bi smatrao bezumnim! Uostalom, primite
                me makar i kao bezumna da se i ja nešto malo pohvalim. </ab>
               <ab n="17"> (17) Što govorim, ne govorim po Gospodnju, nego kao u bezumlju, u
                ovoj hvalisavoj smionosti. </ab>
               <ab n="18"> (18) Budući da se mnogi hvale po ljudsku, i ja ću se hvaliti. </ab>
               <ab n="19"> (19) Ta rado podnosite bezumne, vi umni! </ab>
               <ab n="20"> (20) Da, podnosite ako vas tko zarobljava, ako vas tko proždire,
                ako tko otima, ako se tko uznosi, ako vas tko po obrazu bije. </ab>
               <ab n="21"> (21) Na sramotu govorim: bili smo, biva, slabi! Ipak, čime se god
                tko osmjeljuje - u bezumlju govorim - osmjeljujem se i ja! </ab>
               <ab n="22"> (22) Hebreji su? I ja sam! Izraelci su? I ja sam! Potomstvo su
                Abrahamovo? I ja sam! </ab>
               <ab n="23"> (23) Poslužitelji su Kristovi? Kao mahnit govorim: ja još više! U
                naporima - preobilno; u tamnicama - preobilno; u batinama - prekomjerno; u smrtnim
                pogiblima - često. </ab>
               <ab n="24"> (24) Od Židova primio sam pet puta po četrdeset manje jednu. </ab>
               <ab n="25"> (25) Triput sam bio šiban, jednom kamenovan, triput doživio
                brodolom, jednu noć i dan proveo sam u bezdanu. </ab>
               <ab n="26"> (26) Česta putovanja, pogibli od rijeka, pogibli od razbojnika,
                pogibli od sunarodnjaka, pogibli od pogana, pogibli u gradu, pogibli u pustinji,
                pogibli na moru, pogibli od lažne braće; </ab>
               <ab n="27"> (27) u trudu i naporu, često u nespavanju, u gladu i žeđi, često u
                postovima, u studeni i golotinji! </ab>
               <ab n="28"> (28) Osim toga, uz drugo, salijetanje svakodnevno, briga za sve
                crkve. </ab>
               <ab n="29"> (29) Tko je slab, a ja da ne budem slab? Tko se sablažnjuje, a ja da
                ne izgaram? </ab>
               <ab n="30"> (30) Treba li se hvaliti, svojom ću se slabošću hvaliti. </ab>
               <ab n="31"> (31) Bog i Otac Gospodina Isusa, blagoslovljen u vijeke, zna da ne
                lažem. </ab>
               <ab n="32"> (32) U Damasku namjesnik kralja Arete čuvaše grad damaščanski hoteći
                me uhvatiti. </ab>
               <ab n="33"> (33) Ali kroz prozor spustiše me u košari preko zida te umakoh
                njegovim rukama. </ab>
            </div>
            <div n="12" type="chapter">
               <ab n="1"> (12.1) Hvaliti se treba? Ne koristi doduše ali - dolazim na viđenje i
                objave Gospodnje. </ab>
               <ab n="2"> (2) Znam čovjeka u Kristu: prije četrnaest godina - da li u tijelu,
                ne znam; da li izvan tijela, ne znam, Bog zna - taj je bio ponesen do trećeg neba. </ab>
               <ab n="3"> (3) I znam da je taj čovjek - da li u tijelu, da li izvan tijela, ne
                znam, Bog zna - </ab>
               <ab n="4"> (4) bio ponesen u raj i čuo neizrecive riječi, kojih čovjek ne smije
                govoriti. </ab>
               <ab n="5"> (5) Time ću se hvaliti, a samim se sobom neću hvaliti osim slabostima
                svojim. </ab>
               <ab n="6"> (6) Uistinu, kad bih se i htio hvaliti, ne bih bio bezuman; istinu
                bih govorio. Ali se uzdržavam da ne bi tko mislio o meni više nego što vidi na meni
                ili što čuje od mene. </ab>
               <ab n="7"> (7) I da se zbog uzvišenosti objava ne bih uzoholio, dan mi je trn u
                tijelu, anđeo Sotonin, da me udara da se ne uzoholim. </ab>
               <ab n="8"> (8) Za to sam triput molio Gospodina, da odstupi od mene. A on mi
                reče: </ab>
               <ab n="9"> (9) "Dosta ti je moja milost jer snaga se u slabosti usavršuje."
                Najradije ću se dakle još više hvaliti svojim slabostima da se nastani u meni snaga
                Kristova. </ab>
               <ab n="10"> (10) Zato uživam u slabostima, uvredama, poteškoćama, progonstvima,
                tjeskobama poradi Krista. Jer kad sam slab, onda sam jak. </ab>
               <ab n="11"> (11) Postao sam bezuman! Vi me natjeraste. Ta trebalo je da me vi
                preporučite jer ni u čemu nisam manji od "nadapostola", premda nisam ništa. </ab>
               <ab n="12"> (12) Znamenja apostolstva moga ostvarena su među vama u posvemašnjoj
                postojanosti: znakovima i čudesima i silnim djelima. </ab>
               <ab n="13"> (13) Ta u čemu ste to manji od drugih crkava, osim što vam ja nisam
                bio na teret? Oprostite mi ovu "nepravdu". </ab>
               <ab n="14"> (14) Evo, spremam se treći put doći k vama i neću vam biti na teret
                jer ne ištem vaše, nego vas. Djeca doista nisu dužna stjecati roditeljima, nego
                roditelji djeci. </ab>
               <ab n="15"> (15) A ja ću najradije trošiti i istrošiti se za duše vaše. Ako vas
                više ljubim, zar da budem manje ljubljen? </ab>
               <ab n="16"> (16) Ali neka! Ja vas nisam opterećivao, nego, "lukav" kako jesam,
                "na prijevaru vas uhvatih". </ab>
               <ab n="17"> (17) Da vas možda nisam zakinuo po kome od onih koje poslah k vama? </ab>
               <ab n="18"> (18) Zamolio sam Tita i poslao s njime brata. Da vas možda Tit nije
                u čemu zakinuo? Zar nismo hodili u istom duhu? I istim stopama? </ab>
               <ab n="19"> (19) Odavna smatrate da se pred vama branimo. Pred Bogom u Kristu
                govorimo: sve je to, ljubljeni, za vaše izgrađivanje. </ab>
               <ab n="20"> (20) Bojim se doista da vas kada dođem, možda neću naći kakve bih
                htio i da ćete vi mene naći kakva ne biste htjeli: da ne bi možda bilo svađa,
                zavisti, žestina, spletkarenja, klevetanja, došaptavanja, nadimanja, buna; </ab>
               <ab n="21"> (21) da me opet kada dođem, ne bi ponizio Bog moj kod vas kako ne
                bih morao oplakivati mnoge koji su prije sagriješili, a nisu se pokajali za
                nečistoću i bludnost i razvratnost koju počiniše. </ab>
            </div>
            <div n="13" type="chapter">
               <ab n="1"> (13.1) Evo treći put idem k vama. Svaka presuda neka počiva na iskazu
                dvojice ili trojice svjedoka. </ab>
               <ab n="2"> (2) Onima koji su prije sagriješili i svima drugima rekoh već i opet
                - kao onda drugi put nazočan, tako i sada nenazočan - unaprijed velim: ako opet
                dođem, neću štedjeti. </ab>
               <ab n="3"> (3) Jer vi tražite dokaz da u meni govori Krist koji prema vama nije
                nemoćan, nego je snažan među vama. </ab>
               <ab n="4"> (4) I raspet bi, istina, po slabosti, ali živi po snazi Božjoj. I mi
                smo, istina, slabi u njemu, ali ćemo po snazi Božjoj živjeti s njime za vas. </ab>
               <ab n="5"> (5) Same sebe ispitujte, jeste li u vjeri! Same sebe provjeravajte!
                Zar ne spoznajete sami sebe: da je Isus Krist u vama? Inače niste pravi. </ab>
               <ab n="6"> (6) A spoznat ćete, nadam se, da smo mi pravi. </ab>
               <ab n="7"> (7) Molimo se Bogu da ne činite nikakva zla; ne da se mi pokažemo
                pravi, nego da vi dobro činite, pa izašli mi i kao nepravi. </ab>
               <ab n="8"> (8) Ta ništa ne možemo protiv istine, nego samo za istinu. </ab>
               <ab n="9"> (9) Da, radujemo se kad smo mi slabi, a vi jaki. Za to se i molimo,
                za vaše usavršavanje. </ab>
               <ab n="10"> (10) To vam nenazočan pišem zato da nazočan ne bih morao oštro
                nastupiti vlašću koju mi Gospodin dade za izgrađivanje, a ne za rušenje. </ab>
               <ab n="11"> (11) Uostalom, braćo, radujte se, usavršujte se, tješite se, složni
                budite, mir njegujte i Bog ljubavi i mira bit će s vama. </ab>
               <ab n="12"> (12) Pozdravite jedni druge svetim cjelovom. Pozdravljaju vas svi
                sveti. </ab>
               <ab n="13"> (13) Milost Gospodina Isusa Krista, ljubav Boga i zajedništvo Duha
                Svetoga sa svima vama! </ab>
            </div>
         </div>
         <div n="48" ana="Gal" type="book">
            <div n="1" type="chapter">
               <ab n="1"> (1.1) Pavao, apostol - ne od ljudi ni po kojem čovjeku, nego po Isusu
                Kristu i Bogu Ocu koji ga uskrisi od mrtvih - </ab>
               <ab n="2"> (2) i sva braća koja su sa mnom: Crkvama u Galaciji. </ab>
               <ab n="3"> (3) Milost vam i mir od Boga, Oca našega, i Gospodina Isusa Krista, </ab>
               <ab n="4"> (4) koji sam sebe dade za grijehe naše da nas istrgne iz sadašnjega
                svijeta opakoga kao što je volja Boga i Oca našega, </ab>
               <ab n="5"> (5) komu slava u vijeke vjekova! Amen. </ab>
               <ab n="6"> (6) Čudim se da od Onoga koji vas pozva na milost Kristovu tako brzo
                prelazite na neko drugo evanđelje, </ab>
               <ab n="7"> (7) koje uostalom i ne postoji. Postoje samo neki koji vas zbunjuju i
                hoće prevratiti evanđelje Kristovo. </ab>
               <ab n="8"> (8) Ali kad bismo vam mi, ili kad bi vam anđeo s neba navješćivao
                neko evanđelje mimo onoga koje vam mi navijestismo, neka je proklet! </ab>
               <ab n="9"> (9) Što smo već rekli, to sad i ponavljam: navješćuje li vam tko neko
                evanđelje mimo onoga koje primiste, neka je proklet. </ab>
               <ab n="10"> (10) Doista, nastojim li ovo pridobiti ljude ili Boga? Ili idem li
                za tim da ljudima ugodim? Kad bih sveudilj nastojao ljudima ugađati, ne bih bio
                Kristov sluga. </ab>
               <ab n="11"> (11) Obznanjujem vam, braćo: evanđelje koje sam navješćivao nije od
                ljudi, </ab>
               <ab n="12"> (12) niti ga ja od kojeg čovjeka primih ili naučih, nego objavom
                Isusa Krista. </ab>
               <ab n="13"> (13) Ta čuli ste za moje negdašnje ponašanje u židovstvu: preko
                svake sam mjere progonio i pustošio Crkvu Božju </ab>
               <ab n="14"> (14) te sam u židovstvu, prerevno odan otačkim predajama, nadmašio
                mnoge vršnjake u svojem narodu. </ab>
               <ab n="15"> (15) Ali kad se Onomu koji me odvoji već od majčine utrobe i pozva
                milošću svojom, svidjelo </ab>
               <ab n="16"> (16) otkriti mi Sina svoga da ga navješćujem među poganima, odmah,
                ne posavjetovah se s tijelom i krvlju </ab>
               <ab n="17"> (17) i ne uziđoh u Jeruzalem k onima koji bijahu apostoli prije
                mene, nego odoh u Arabiju pa se opet vratih u Damask. </ab>
               <ab n="18"> (18) Onda nakon tri godine uziđoh u Jeruzalem potražiti Kefu i
                ostadoh kod njega petnaest dana. </ab>
               <ab n="19"> (19) Od apostola ne vidjeh nikoga drugog osim Jakova, brata
                Gospodinova. </ab>
               <ab n="20"> (20) Što vam pišem, Bog mi je svjedok, ne lažem. </ab>
               <ab n="21"> (21) Zatim dođoh u krajeve sirijske i cilicijske. </ab>
               <ab n="22"> (22) Osobno pak bijah nepoznat Kristovim crkvama u Judeji. </ab>
               <ab n="23"> (23) One su samo čule: "Negdašnji naš progonitelj sada navješćuje
                vjeru koju je nekoć pustošio" </ab>
               <ab n="24"> (24) i slavile su Boga zbog mene. </ab>
            </div>
            <div n="2" type="chapter">
               <ab n="1"> (2.1) Zatim nakon četrnaest godina opet uziđoh u Jeruzalem s
                Barnabom, a povedoh sa sobom i Tita. </ab>
               <ab n="2"> (2) Uziđoh po objavi i izložih im - napose uglednijima - evanđelje
                koje propovijedam među poganima da ne bih možda, ili da nisam, trčao uzalud. </ab>
               <ab n="3"> (3) Čak ni Tit, pratilac moj, premda Grk, nije bio prisiljen obrezati
                se, </ab>
               <ab n="4"> (4) i to radi uljeza, lažne braće, koja se ušuljaše da vrebaju
                slobodu koju imamo u Kristu Isusu, ne bi li nas učinili robovima. </ab>
               <ab n="5"> (5) Ne, ni načas im nismo popustili, nismo se podložili: da istina
                evanđelja ostane kod vas! </ab>
               <ab n="6"> (6) A oni koji štogod znače - bili oni što bili, nije mi do toga, Bog
                ne gleda tko je tko - ti uglednici, uistinu, ništa nisu pridometnuli. </ab>
               <ab n="7"> (7) Nego naprotiv, vidjevši da mi je povjereno evanđelje za
                neobrezane, kao Petru za obrezane - </ab>
               <ab n="8"> (8) jer Onaj koji je bio na djelu po Petrovu apostolstvu među
                obrezanima, bio je na djelu i po meni među poganima - </ab>
               <ab n="9"> (9) i spoznavši milost koja mi je dana, Jakov, Kefa i Ivan, smatrani
                stupovima, pružiše meni i Barnabi desnice zajedništva: mi ćemo među pogane, a oni
                među obrezane! </ab>
               <ab n="10"> (10) Samo neka se sjećamo siromaha, što sam revno i činio. </ab>
               <ab n="11"> (11) A kad Kefa stiže u Antiohiju, u lice mu se usprotivih jer je
                zavrijedio osudu: </ab>
               <ab n="12"> (12) doista, prije nego stigoše neki od Jakova, blagovao je zajedno
                s poganima; a kad oni dođoše, počeo se povlačiti i odvajati bojeći se onih iz
                obrezanja. </ab>
               <ab n="13"> (13) Za njim se povedoše i ostali Židovi te je i Barnaba zaveden tom
                prijetvornošću. </ab>
               <ab n="14"> (14) Ali kad vidjeh da ne hode ravno, po istini evanđelja, rekoh
                Kefi pred svima: "Ako ti, Židov, poganski živiš, a ne židovski, kako možeš siliti
                pogane da se požidove?" </ab>
               <ab n="15"> (15) Mi smo podrijetlom Židovi, a ne "grešnici iz poganstva". </ab>
               <ab n="16"> (16) Ali znamo: čovjek se ne opravdava po djelima Zakona, nego
                vjerom u Isusa Krista. Zato i mi u Krista Isusa povjerovasmo da se opravdamo po
                vjeri u Krista, a ne po djelima Zakona jer se po djelima Zakona nitko neće
                opravdati. </ab>
               <ab n="17"> (17) Ako se pak po tome što zaiskasmo opravdati se u Kristu
                očitovalo da smo i mi grešnici, nije li onda Krist u službi grijeha? Nipošto! </ab>
               <ab n="18"> (18) Doista, ako ponovno gradim što sam bio srušio, pokazujem da sam
                prijestupnik. </ab>
               <ab n="19"> (19) Ta po Zakonu ja Zakonu umrijeh da Bogu živim. S Kristom sam
                razapet. </ab>
               <ab n="20"> (20) Živim, ali ne više ja, nego živi u meni Krist. A što sada živim
                u tijelu, u vjeri živim u Sina Božjega koji me ljubio i predao samoga sebe za mene. </ab>
               <ab n="21"> (21) Ne dokidam milosti Božje! Doista, ako je opravdanje po Zakonu,
                onda je Krist uzalud umro. </ab>
            </div>
            <div n="3" type="chapter">
               <ab n="1"> (3.1) O bezumni Galaćani, tko li vas opčara? A pred očima vam je Isus
                Krist bio ocrtan kao Raspeti. </ab>
               <ab n="2"> (2) Ovo bih samo htio doznati od vas: jeste li primili Duha po
                djelima Zakona ili po vjeri u Poruku? </ab>
               <ab n="3"> (3) Tako li ste bezumni? Započeli ste u Duhu pa da sada u tijelu
                dovršite? </ab>
               <ab n="4"> (4) Zar ste toliko toga uzalud doživjeli? A kad bi doista bilo
                uzalud! </ab>
               <ab n="5"> (5) Onaj dakle koji vam daje Duha i čini među vama silna djela, čini
                li to zbog djela Zakona ili zbog vjere u Poruku? </ab>
               <ab n="6"> (6) Tako Abraham povjerova Bogu i uračuna mu se u pravednost. </ab>
               <ab n="7"> (7) Shvatite dakle: oni od vjere, to su sinovi Abrahamovi. </ab>
               <ab n="8"> (8) A Pismo, predvidjevši da Bog po vjeri opravdava pogane, unaprijed
                navijesti Abrahamu: U tebi će blagoslovljeni biti svi narodi. </ab>
               <ab n="9"> (9) Tako: oni od vjere blagoslivlju se s vjernikom Abrahamom. </ab>
               <ab n="10"> (10) Doista, koji su god od djela Zakona, pod prokletstvom su. Ta
                pisano je: Proklet tko se god ne drži i tko ne vrši svega što je napisano u Knjizi
                Zakona. </ab>
               <ab n="11"> (11) A da se pred Bogom nitko ne opravdava Zakonom, očito je jer:
                Pravednik će od vjere živjeti. </ab>
               <ab n="12"> (12) Zakon pak nije od vjere, nego veli: Tko ga vrši, u njemu će
                naći život. </ab>
               <ab n="13"> (13) Krist nas otkupi od prokletstva Zakona, postavši za nas
                prokletstvom - jer pisano je: Proklet je tko god visi na drvetu - </ab>
               <ab n="14"> (14) da u Kristu Isusu na pogane dođe blagoslov Abrahamov: da
                Obećanje, Duha, primimo po vjeri. </ab>
               <ab n="15"> (15) Braćo, po ljudsku govorim: već i ljudski valjan savez nitko ne
                poništava niti mu što dodaje. </ab>
               <ab n="16"> (16) A ova su obećanja dana Abrahamu i potomstvu njegovu. Ne veli
                se: "i potomcima" kao o mnogima, nego kao o jednomu: I potomstvu tvojem, to jest
                Kristu. </ab>
               <ab n="17"> (17) Ovo hoću kazati: Saveza koji je Bog valjano sklopio ne
                obeskrepljuje Zakon, koji je nastao četiri stotine i trideset godina poslije, i ne
                dokida obećanja. </ab>
               <ab n="18"> (18) Doista, ako se baština zadobiva po Zakonu, ne zadobiva se po
                obećanju. A Abrahama je Bog po obećanju obdario. </ab>
               <ab n="19"> (19) Čemu onda Zakon? Dometnut je poradi prekršaja dok ne dođe
                potomstvo komu je namijenjeno obećanje; sastavljen je po anđelima preko posrednika. </ab>
               <ab n="20"> (20) Posrednika pak nema gdje je samo jedan. A Bog je jedan. </ab>
               <ab n="21"> (21) Zar je dakle Zakon protiv obećanja Božjih? Nipošto! Jer da je
                dan Zakon koji bi mogao oživljavati, pravednost bi doista proizlazila iz Zakona. </ab>
               <ab n="22"> (22) Ali je Pismo sve zatvorilo pod grijeh da se, po vjeri u Isusa
                Krista, obećano dade onima koji vjeruju. </ab>
               <ab n="23"> (23) Prije dolaska vjere, pod Zakonom zatvoreni, bili smo čuvani za
                vjeru koja se imala objaviti. </ab>
               <ab n="24"> (24) Tako nam je Zakon bio nadzirateljem sve do Krista da se po
                vjeri opravdamo. </ab>
               <ab n="25"> (25) A otkako je nadošla vjera, nismo više pod nadzirateljem. </ab>
               <ab n="26"> (26) Uistinu, svi ste sinovi Božji, po vjeri u Kristu Isusu. </ab>
               <ab n="27"> (27) Doista, koji ste god u Krista kršteni, Kristom se zaodjenuste. </ab>
               <ab n="28"> (28) Nema više: Židov - Grk! Nema više: rob - slobodnjak! Nema više:
                muško - žensko! Svi ste vi Jedan u Kristu Isusu! </ab>
               <ab n="29"> (29) Ako li ste Kristovi, onda ste Abrahamovo potomstvo, baštinici
                po obećanju. </ab>
            </div>
            <div n="4" type="chapter">
               <ab n="1"> (4.1) Hoću reći: sve dok je baštinik maloljetan, ništa se ne
                razlikuje od roba premda je gospodar svega: </ab>
               <ab n="2"> (2) pod skrbnicima je i upraviteljima sve do dana koji je odredio
                otac. </ab>
               <ab n="3"> (3) Tako i mi: dok bijasmo maloljetni, robovasmo počelima svijeta. </ab>
               <ab n="4"> (4) A kada dođe punina vremena, odasla Bog Sina svoga: od žene bi
                rođen, Zakonu podložan </ab>
               <ab n="5"> (5) da podložnike Zakona otkupi te primimo posinstvo. </ab>
               <ab n="6"> (6) A budući da ste sinovi, odasla Bog u srca vaša Duha Sina svoga
                koji kliče: "Abba! Oče!" </ab>
               <ab n="7"> (7) Tako više nisi rob nego sin; ako pak sin, onda i baštinik po
                Bogu. </ab>
               <ab n="8"> (8) Onda dok još niste poznavali Boga, služili ste bogovima koji po
                naravi to nisu. </ab>
               <ab n="9"> (9) Ali sada kad ste spoznali Boga - zapravo, kad je Bog spoznao vas
                - kako se sad opet vraćate k nemoćnim i bijednim počelima i opet im, ponovno, hoćete
                robovati? </ab>
               <ab n="10"> (10) Dane pomno opslužujete, i mjesece, i vremena, i godine! </ab>
               <ab n="11"> (11) Sve se bojim za vas! Da se možda nisam uzalud trudio oko vas! </ab>
               <ab n="12"> (12) Postanite, braćo, molim vas, kao ja jer i ja postadoh kao vi.
                Ničim me niste povrijedili. </ab>
               <ab n="13"> (13) Znate: prvi sam vam put za bolesti navješćivao evanđelje. </ab>
               <ab n="14"> (14) Svoju kušnju, moje tijelo, niste ni prezreli ni odbacili, nego
                ste me primili kao anđela Božjega, kao Krista Isusa. </ab>
               <ab n="15"> (15) Gdje je sada ono vaše blaženstvo? Svjedočim vam doista: kad bi
                bilo moguće, oči biste svoje bili iskopali i dali mi ih. </ab>
               <ab n="16"> (16) Tako? Postadoh li vam neprijateljem propovijedajući vam istinu? </ab>
               <ab n="17"> (17) Oni revnuju za vas, ne časno, nego - odvojiti vas hoće da onda
                vi za njih revnujete. </ab>
               <ab n="18"> (18) Dobro je da se za vas revnuje u dobru uvijek, a ne samo kad sam
                nazočan kod vas, </ab>
               <ab n="19"> (19) dječice moja, koju ponovno u trudovima rađam dok se Krist ne
                oblikuje u vama. </ab>
               <ab n="20"> (20) Htio bih sada biti kod vas, pa i jezik promijeniti, jer ne znam
                što bih s vama. </ab>
               <ab n="21"> (21) Recite mi vi, koji želite biti pod Zakonom, zar ne čujete
                Zakona? </ab>
               <ab n="22"> (22) Ta pisano je da je Abraham imao dva sina, jednoga od ropkinje i
                jednoga od slobodne. </ab>
               <ab n="23"> (23) Ali onaj od ropkinje rođen je po tijelu, a onaj od slobodne
                snagom obećanja. </ab>
               <ab n="24"> (24) To je slika. Doista, te žene dva su Saveza: jedan s brda
                Sinaja, koji rađa za ropstvo - to je Hagara. </ab>
               <ab n="25"> (25) Jer Hagara znači brdo Sinaj u Arabiji i odgovara sadašnjem
                Jeruzalemu jer robuje zajedno sa svojom djecom. </ab>
               <ab n="26"> (26) Onaj pak Jeruzalem gore slobodan je; on je majka naša. </ab>
               <ab n="27"> (27) Pisano je doista: Kliči, nerotkinjo, koja ne rađaš, podvikuj od
                radosti, ti što ne znaš za trudove! Jer osamljena više djece ima negoli udana. </ab>
               <ab n="28"> (28) Vi ste, braćo, kao Izak, djeca obećanja. </ab>
               <ab n="29"> (29) I kao što je onda onaj po tijelu rođeni progonio onoga po duhu
                rođenoga, tako je i sada. </ab>
               <ab n="30"> (30) Nego, što veli Pismo? Otjeraj sluškinju i sina njezina jer sin
                sluškinje ne smije biti baštinik sa sinom slobodne. </ab>
               <ab n="31"> (31) Zato, braćo, nismo djeca ropkinje nego slobodne. </ab>
            </div>
            <div n="5" type="chapter">
               <ab n="1"> (5.1) Za slobodu nas Krist oslobodi! Držite se dakle i ne dajte se
                ponovno u jaram ropstva! </ab>
               <ab n="2"> (2) Evo ja, Pavao, velim vam: ako se obrežete, Krist vam ništa neće
                koristiti. </ab>
               <ab n="3"> (3) I ponovno jamčim svakom čovjeku koji se obreže: dužan je
                opsluživati sav Zakon. </ab>
               <ab n="4"> (4) Prekinuli ste s Kristom vi koji se u Zakonu mislite opravdati; iz
                milosti ste ispali. </ab>
               <ab n="5"> (5) Jer mi po Duhu iz vjere očekujemo pravednost, nadu svoju. </ab>
               <ab n="6"> (6) Uistinu, u Kristu Isusu ništa ne vrijedi ni obrezanje ni
                neobrezanje, nego - vjera ljubavlju djelotvorna. </ab>
               <ab n="7"> (7) Dobro ste trčali; tko li vas je samo spriječio da se više ne
                pokoravate istini? </ab>
               <ab n="8"> (8) Ta pobuda nije od Onoga koji vas zove! </ab>
               <ab n="9"> (9) Malo kvasca cijelo tijesto ukvasa. </ab>
               <ab n="10"> (10) Ja se uzdam u vas u Gospodinu: vi nećete drukčije misliti. A
                tko vas zbunjuje, snosit će osudu, tko god bio. </ab>
               <ab n="11"> (11) A ja, braćo, ako sveudilj propovijedam obrezanje, zašto me
                sveudilj progone? Onda je obeskrijepljena sablazan križa! </ab>
               <ab n="12"> (12) Uškopili se oni koji vas podbunjuju! </ab>
               <ab n="13"> (13) Doista vi ste, braćo, na slobodu pozvani! Samo neka ta sloboda
                ne bude izlikom tijelu, nego - ljubavlju služite jedni drugima. </ab>
               <ab n="14"> (14) Ta sav je Zakon ispunjen u jednoj jedinoj riječi, u ovoj: Ljubi
                bližnjega svoga kao sebe samoga! </ab>
               <ab n="15"> (15) Ako li pak jedni druge grizete i glođete, pazite da jedni druge
                ne proždrete. </ab>
               <ab n="16"> (16) Hoću reći: po Duhu živite pa nećete ugađati požudi tijela! </ab>
               <ab n="17"> (17) Jer tijelo žudi protiv Duha, a Duh protiv tijela. Doista, to se
                jedno drugomu protivi da ne činite što hoćete. </ab>
               <ab n="18"> (18) Ali ako vas Duh vodi, niste pod Zakonom. </ab>
               <ab n="19"> (19) A očita su djela tijela. To su: bludnost, nečistoća,
                razvratnost, </ab>
               <ab n="20"> (20) idolopoklonstvo, vračanje, neprijateljstva, svađa, ljubomor,
                srdžbe, spletkarenja, razdori, strančarenja, </ab>
               <ab n="21"> (21) zavisti, pijančevanja, pijanke i tome slično. Unaprijed vam
                kažem, kao što vam već rekoh: koji takvo što čine, kraljevstva Božjega neće
                baštiniti. </ab>
               <ab n="22"> (22) Plod je pak Duha: ljubav, radost, mir, velikodušnost,
                uslužnost, dobrota, vjernost, </ab>
               <ab n="23"> (23) blagost, uzdržljivost. Protiv tih nema zakona. </ab>
               <ab n="24"> (24) Koji su Kristovi, razapeše tijelo sa strastima i požudama. </ab>
               <ab n="25"> (25) Ako živimo po Duhu, po Duhu se i ravnajmo! </ab>
               <ab n="26"> (26) Ne hlepimo za taštom slavom! Ne izazivajmo jedni druge, ne
                zaviđajmo jedni drugima! </ab>
            </div>
            <div n="6" type="chapter">
               <ab n="1"> (6.1) Braćo, ako se tko i zatekne u kakvu prijestupu, vi, duhovni,
                takva ispravljajte u duhu blagosti. A pazi na samoga sebe da i ti ne podlegneš
                napasti. </ab>
               <ab n="2"> (2) Nosite jedni bremena drugih i tako ćete ispuniti zakon Kristov! </ab>
               <ab n="3"> (3) Jer misli li tko da jest štogod, a nije ništa, sam sebe vara. </ab>
               <ab n="4"> (4) Svatko neka ispita sam svoje djelo pa će onda u samom sebi imati
                čime se dičiti, a ne u usporedbi s drugim. </ab>
               <ab n="5"> (5) Ta svatko će nositi svoj teret. </ab>
               <ab n="6"> (6) Koji se uči Riječi, neka sva dobra dijeli sa svojim učiteljem. </ab>
               <ab n="7"> (7) Ne varajte se: Bog se ne da izrugivati! Što tko sije, to će i
                žeti! </ab>
               <ab n="8"> (8) Doista, tko sije u tijelo svoje, iz tijela će žeti raspadljivost,
                a tko sije u duh, iz duha će žeti život vječni. </ab>
               <ab n="9"> (9) Neka nam ne dozlogrdi činiti dobro: ako ne sustanemo, u svoje
                ćemo vrijeme žeti! </ab>
               <ab n="10"> (10) Dakle, dok imamo vremena, činimo dobro svima, ponajpače
                domaćima u vjeri. </ab>
               <ab n="11"> (11) Gledajte kolikim vam slovima pišem svojom rukom. </ab>
               <ab n="12"> (12) Svi koji se hoće praviti važni tijelom, sile vas na obrezanje,
                samo da zbog križa Kristova ne bi trpjeli progonstvo. </ab>
               <ab n="13"> (13) Ta ni sami obrezani ne opslužuju Zakona, ali hoće da se vi
                obrežete da bi se mogli ponositi vašim tijelom. </ab>
               <ab n="14"> (14) A ja, Bože sačuvaj da bih se ičim ponosio osim križem Gospodina
                našega Isusa Krista po kojem je meni svijet raspet i ja svijetu. </ab>
               <ab n="15"> (15) Uistinu, niti je što obrezanje niti neobrezanje, nego - novo
                stvorenje. </ab>
               <ab n="16"> (16) A na sve koji se ovoga pravila budu držali, i na sveg Izraela
                Božjega - mir i milosrđe! </ab>
               <ab n="17"> (17) Ubuduće neka mi nitko ne dodijava jer ja na svom tijelu nosim
                biljege Isusove! </ab>
               <ab n="18"> (18) Milost Gospodina našega Isusa Krista s duhom vašim, braćo!
                Amen. </ab>
            </div>
         </div>
         <div n="49" ana="Eph" type="book">
            <div n="1" type="chapter">
               <ab n="1"> (1.1) Pavao, po volji Božjoj apostol Krista Isusa: svetima koji su u
                Efezu i vjernima u Isusu Kristu. </ab>
               <ab n="2"> (2) Milost vam i mir od Boga, Oca našega, i Gospodina Isusa Krista! </ab>
               <ab n="3"> (3) Blagoslovljen Bog i Otac Gospodina našega Isusa Krista, on koji
                nas blagoslovi svakim blagoslovom duhovnim u nebesima, u Kristu. </ab>
               <ab n="4"> (4) Tako: u njemu nas sebi izabra prije postanka svijeta da budemo
                sveti i bez mane pred njim; </ab>
               <ab n="5"> (5) u ljubavi nas predodredi za posinstvo, za sebe, po Isusu Kristu,
                dobrohotnošću svoje volje, </ab>
               <ab n="6"> (6) na hvalu Slave svoje milosti. Njome nas zamilova u Ljubljenome </ab>
               <ab n="7"> (7) u kome, njegovom krvlju, imamo otkupljenje, otpuštenje prijestupa
                po bogatstvu njegove milosti. </ab>
               <ab n="8"> (8) Nju preobilno u nas uli zajedno sa svom mudrošću i razumijevanjem </ab>
               <ab n="9"> (9) obznanivši nam otajstvo svoje volje po dobrohotnom naumu svojem
                što ga prije u njemu zasnova </ab>
               <ab n="10"> (10) da se provede punina vremena: uglaviti u Kristu sve - na
                nebesima i na zemlji. </ab>
               <ab n="11"> (11) U njemu, u kome i nama - predodređenima po naumu Onoga koji sve
                izvodi po odluci svoje volje - u dio pade </ab>
               <ab n="12"> (12) da budemo na hvalu Slave njegove - mi koji smo se već prije
                nadali u Kristu. </ab>
               <ab n="13"> (13) U njemu ste i vi, pošto ste čuli Riječ istine - evanđelje
                spasenja svoga - u njemu ste, prigrlivši vjeru, opečaćeni Duhom obećanim, Svetim, </ab>
               <ab n="14"> (14) koji je zalog naše baštine: otkupljenja, posvojenja - na hvalu
                Slave njegove. </ab>
               <ab n="15"> (15) Zato i ja, otkad sam čuo za vašu vjeru u Gospodinu Isusu i za
                ljubav prema svima svetima, </ab>
               <ab n="16"> (16) ne prestajem zahvaljivati za vas i sjećati vas se u svojim
                molitvama: </ab>
               <ab n="17"> (17) Bog Gospodina našega Isusa Krista, Otac Slave, dao vam Duha
                mudrosti i objave kojom ćete ga spoznati; </ab>
               <ab n="18"> (18) prosvijetlio vam oči srca da upoznate koje li nade u pozivu
                njegovu, koje li bogate slave u baštini njegovoj među svetima </ab>
               <ab n="19"> (19) i koje li prekomjerne veličine u moći njegovoj prema nama koji
                vjerujemo: ona je primjerena djelotvornosti sile i snage njegove </ab>
               <ab n="20"> (20) koju na djelu pokaza u Kristu, kad ga uskrisi od mrtvih i
                posjede sebi zdesna na nebesima </ab>
               <ab n="21"> (21) iznad svakog Vrhovništva i Vlasti i Moći i Gospodstva i svakog
                imena imenovana ne samo na ovom svijetu nego i u budućemu. </ab>
               <ab n="22"> (22) Sve mu podloži pod noge, a njega postavi - nad svime - Glavom
                Crkvi, </ab>
               <ab n="23"> (23) koja je Tijelo njegovo, punina Onoga koji sve u svima ispunja.
            </ab>
            </div>
            <div n="2" type="chapter">
               <ab n="1"> (2.1) I vi bijaste mrtvi zbog prijestupa i grijeha </ab>
               <ab n="2"> (2) u kojima ste nekoć živjeli po Eonu ovoga svijeta, po Knezu vlasti
                zraka, po tomu duhu koji sada djeluje u sinovima neposlušnima. </ab>
               <ab n="3"> (3) Među njima smo i mi nekoć živjeli u požudama tijela svoga,
                udovoljavajući prohtjevima tijela i ćudi, te po naravi bijasmo djeca gnjeva kao i
                drugi. </ab>
               <ab n="4"> (4) Ali Bog, bogat milosrđem, zbog velike ljubavi kojom nas uzljubi, </ab>
               <ab n="5"> (5) nas koji bijasmo mrtvi zbog prijestupa, oživi zajedno s Kristom -
                milošću ste spašeni! - </ab>
               <ab n="6"> (6) te nas zajedno s njim uskrisi i posadi na nebesima u Kristu
                Isusu: </ab>
               <ab n="7"> (7) da u dobrohotnosti prema nama u Kristu Isusu pokaže budućim
                vjekovima preobilno bogatstvo milosti svoje. </ab>
               <ab n="8"> (8) Ta milošću ste spašeni po vjeri! I to ne po sebi! Božji je to
                dar! </ab>
               <ab n="9"> (9) Ne po djelima, da se ne bi tko hvastao. </ab>
               <ab n="10"> (10) Njegovo smo djelo, stvoreni u Kristu Isusu za dobra djela, koja
                Bog unaprijed pripravi da u njima živimo. </ab>
               <ab n="11"> (11) Spominjite se stoga da nekoć bijaste neznabošci u tijelu -
                neobrezanicima su vas zvali oni koji se zovu obrezani, rukom, na tijelu - </ab>
               <ab n="12"> (12) i da u ono vrijeme bijaste izvan Krista, udaljeni od građanstva
                izraelskoga, tuđi Savezima obećanja, bez nade bijaste i neznabošci na svijetu. </ab>
               <ab n="13"> (13) Sada pak, u Kristu Isusu, vi koji nekoć bijaste daleko, dođoste
                blizu - po Krvi Kristovoj. </ab>
               <ab n="14"> (14) Doista, on je mir naš, on koji od dvoga učini jedno: pregradu
                razdvojnicu, neprijateljstvo razori u svome tijelu. </ab>
               <ab n="15"> (15) Zakon zapovijedi s propisima obeskrijepi da u sebi,
                uspostavljajući mir, od dvojice sazda jednoga novog čovjeka </ab>
               <ab n="16"> (16) te obojicu u jednome Tijelu izmiri s Bogom po križu, ubivši u
                sebi neprijateljstvo. </ab>
               <ab n="17"> (17) I dođe te navijesti mir vama daleko i mir onima blizu, </ab>
               <ab n="18"> (18) jer po njemu jedni i drugi u jednome Duhu imamo pristup Ocu. </ab>
               <ab n="19"> (19) Tako dakle više niste tuđinci ni pridošlice, nego sugrađani ste
                svetih i ukućani Božji </ab>
               <ab n="20"> (20) nazidani na temelju apostola i proroka, a zaglavni je kamen sam
                Krist Isus. </ab>
               <ab n="21"> (21) U njemu je sva građevina povezana i raste u hram svet u
                Gospodinu. </ab>
               <ab n="22"> (22) U njemu ste i vi ugrađeni u prebivalište Božje u Duhu. </ab>
            </div>
            <div n="3" type="chapter">
               <ab n="1"> (3.1) Radi toga ja, Pavao, sužanj Krista Isusa za vas pogane... </ab>
               <ab n="2"> (2) Zacijelo ste čuli za rasporedbu milosti Božje koja mi je dana za
                vas: </ab>
               <ab n="3"> (3) objavom mi je obznanjeno otajstvo, kako netom ukratko opisah. </ab>
               <ab n="4"> (4) Čitajući to, možete dokučiti kako ja shvaćam Kristovo otajstvo, </ab>
               <ab n="5"> (5) koje nije bilo obznanjeno sinovima ljudskim drugih naraštaja. Ono
                je sada u Duhu objavljeno svetim njegovim apostolima i prorocima: </ab>
               <ab n="6"> (6) da su pogani subaštinici i "sutijelo" i sudionici obećanja u
                Kristu Isusu - po evanđelju, </ab>
               <ab n="7"> (7) kojega postadoh poslužiteljem darom milosti Božje koja mi je dana
                djelotvornošću snage njegove. </ab>
               <ab n="8"> (8) Meni, najmanjemu od svih svetih, dana je ova milost: poganima
                biti blagovjesnikom neistraživog bogatstva Kristova </ab>
               <ab n="9"> (9) i osvijetliti rasporedbu otajstva, pred vjekovima skrivena u
                Bogu, koji sve stvori, </ab>
               <ab n="10"> (10) da sada - po Crkvi - Vrhovništvima i Vlastima na nebesima bude
                obznanjena mnogolika mudrost Božja </ab>
               <ab n="11"> (11) zasnovana - po naumu o vjekovima - u Kristu Isusu Gospodinu
                našemu. </ab>
               <ab n="12"> (12) U njemu, s pouzdanjem po vjeri u njega, imamo slobodan pristup. </ab>
               <ab n="13"> (13) Zato ne klonite, molim, s nevolja mojih za vas! One su slava
                vaša! </ab>
               <ab n="14"> (14) Zato prigibam koljena pred Ocem, </ab>
               <ab n="15"> (15) od koga ime svakom očinstvu na nebu i na zemlji: </ab>
               <ab n="16"> (16) neka vam dadne po bogatstvu Slave svoje ojačati se po Duhu
                njegovu u snazi za unutarnjeg čovjeka </ab>
               <ab n="17"> (17) da po vjeri Krist prebiva u srcima vašim te u ljubavi
                ukorijenjeni i utemeljeni </ab>
               <ab n="18"> (18) mognete shvatiti sa svima svetima što je Dužina i Širina i
                Visina i Dubina </ab>
               <ab n="19"> (19) te spoznati nadspoznatljivu ljubav Kristovu da se ispunite do
                sve Punine Božje. </ab>
               <ab n="20"> (20) Onomu pak koji snagom u nama djelatnom može učiniti mnogo
                izobilnije nego li mi moliti ili zamisliti - </ab>
               <ab n="21"> (21) Njemu slava u Crkvi i u Kristu Isusu za sva pokoljenja vijeka
                vjekovječnoga! Amen. </ab>
            </div>
            <div n="4" type="chapter">
               <ab n="1"> (4.1) Zaklinjem vas dakle ja, sužanj u Gospodinu: sa svom poniznošću
                i blagošću, sa strpljivošću živite dostojno poziva kojim ste pozvani! </ab>
               <ab n="2"> (2) Podnosite jedni druge u ljubavi; </ab>
               <ab n="3"> (3) trudite se sačuvati jedinstvo Duha svezom mira! </ab>
               <ab n="4"> (4) Jedno tijelo i jedan Duh - kao što ste i pozvani na jednu nadu
                svog poziva! </ab>
               <ab n="5"> (5) Jedan Gospodin! Jedna vjera! Jedan krst! </ab>
               <ab n="6"> (6) Jedan Bog i Otac sviju, nad svima i po svima i u svima! </ab>
               <ab n="7"> (7) A svakomu je od nas dana milost po mjeri dara Kristova. </ab>
               <ab n="8"> (8) Zato veli: Na visinu uzađe vodeći sužnje, dade dare ljudima. </ab>
               <ab n="9"> (9) Ono "uzađe" - što drugo znači doli to da i siđe u donje krajeve,
                na zemlju? </ab>
               <ab n="10"> (10) Koji siđe, isti je onaj koji i uzađe ponad svih nebesa da sve
                ispuni. </ab>
               <ab n="11"> (11) On i "dade" jedne za apostole, druge za proroke, jedne opet za
                evanđeliste, a druge za pastire i učitelje </ab>
               <ab n="12"> (12) da opremi svete za djelo služenja, za izgrađivanje Tijela
                Kristova </ab>
               <ab n="13"> (13) dok svi ne prispijemo do jedinstva vjere i spoznaje Sina
                Božjega, do čovjeka savršena, do mjere uzrasta punine Kristove: </ab>
               <ab n="14"> (14) da više ne budemo nejačad kojom se valovi poigravaju i koje
                goni svaki vjetar nauka u ovom kockanju ljudskom, u lukavosti što put krči zabludi. </ab>
               <ab n="15"> (15) Nego, istinujući u ljubavi da poradimo te sve uzraste u Njega,
                koji je Glava, Krist, </ab>
               <ab n="16"> (16) od kojega sve Tijelo, usklađeno i povezano svakovrsnim zglobom
                zbrinjavanja po djelotvornosti primjerenoj svakomu pojedinom dijelu, promiče svoj
                rast na saziđivanje u ljubavi. </ab>
               <ab n="17"> (17) Ovo govorim i zaklinjem u Gospodinu: ne živite više kao što
                pogani žive - u ispraznosti pameti njihove: </ab>
               <ab n="18"> (18) zamračena uma, udaljeni od života Božjega, sve zbog neznanja
                koje je u njima, zbog okorjelosti srca njihova. </ab>
               <ab n="19"> (19) Sami su sebe otupili i podali se razvratnosti da bi u pohlepi
                počinjali svaku nečistoću. </ab>
               <ab n="20"> (20) Vi pak ne naučiste tako Krista, </ab>
               <ab n="21"> (21) ako ste ga doista čuli i u njemu bili poučeni kako je istina u
                Isusu: </ab>
               <ab n="22"> (22) da vam je odložiti prijašnje ponašanje, starog čovjeka, koga
                varave požude vode u propast, </ab>
               <ab n="23"> (23) a obnavljati se duhom svoje pameti </ab>
               <ab n="24"> (24) i obući novog čovjeka, po Bogu stvorena u pravednosti i
                svetosti istine. </ab>
               <ab n="25"> (25) Zato odložite laž i govorite istinu jedan drugomu jer udovi smo
                jedni drugima. </ab>
               <ab n="26"> (26) Srdite se, ali ne griješite! Sunce nek ne zađe nad vašom srdžbom </ab>
               <ab n="27"> (27) i ne dajite mjesta đavlu. </ab>
               <ab n="28"> (28) Tko je krao, neka više ne krade, nego neka se radije trudi
                svojim rukama priskrbljivati da ima što podijeliti s potrebnim. </ab>
               <ab n="29"> (29) Nikakva nevaljala riječ neka ne izlazi iz vaših usta, nego samo
                dobra, da prema potrebi saziđuje i milost iskaže slušateljima. </ab>
               <ab n="30"> (30) I ne žalostite Duha Svetoga, Božjega, kojim ste opečaćeni za
                Dan otkupljenja! </ab>
               <ab n="31"> (31) Daleko od vas svaka gorčina, i srdžba, i gnjev, i vika, i hula
                sa svom opakošću! </ab>
               <ab n="32"> (32) Naprotiv! Budite jedni drugima dobrostivi, milosrdni; praštajte
                jedni drugima kao što i Bog u Kristu nama oprosti. </ab>
            </div>
            <div n="5" type="chapter">
               <ab n="1"> (5.1) Budite dakle nasljedovatelji Božji kao djeca ljubljena </ab>
               <ab n="2"> (2) i hodite u ljubavi kao što je i Krist ljubio vas i sebe predao za
                nas kao prinos i žrtvu Bogu na ugodan miris. </ab>
               <ab n="3"> (3) A bludnost i svaka nečistoća ili pohlepa neka se i ne spominje
                među vama, kako dolikuje svetima! </ab>
               <ab n="4"> (4) Ni prostota, ni ludorija, ni dvosmislica, što se ne priliči, nego
                radije zahvaljivanje! </ab>
               <ab n="5"> (5) Jer dobro znajte ovo: nijedan bludnik, ili bestidnik, ili
                pohlepnik - taj idolopoklonik - nema baštine u kraljevstvu Kristovu i Božjemu. </ab>
               <ab n="6"> (6) Nitko neka vas ispraznim riječima ne zavarava: zbog toga dolazi
                gnjev Božji na sinove neposlušne. </ab>
               <ab n="7"> (7) Nemajte dakle ništa s njima! </ab>
               <ab n="8"> (8) Da, nekoć bijaste tama, a sada ste svjetlost u Gospodinu: kao
                djeca svjetlosti hodite -</ab>
               <ab n="9"> (9) plod je svjetlosti svaka dobrota, pravednost i istina -</ab>
               <ab n="10"> (10) i odlučite se za ono što je milo Gospodinu. </ab>
               <ab n="11"> (11) A nemajte udjela u jalovim djelima tame, nego ih dapače
                raskrinkavajte, </ab>
               <ab n="12"> (12) jer što potajno čine, sramota je i govoriti. </ab>
               <ab n="13"> (13) A sve što se raskrinka, pod svjetlošću postaje sjajno; što je
                pak sjajno, svjetlost je. </ab>
               <ab n="14"> (14) Zato veli: "Probudi se, ti što spavaš, ustani od mrtvih i
                zasvijetljet će ti Krist." </ab>
               <ab n="15"> (15) Razmotrite dakle pomno kako živite! Ne kao ludi, nego kao
                mudri! </ab>
               <ab n="16"> (16) Iskupljujte vrijeme jer dani su zli! </ab>
               <ab n="17"> (17) Zato ne budite nerazumni, nego shvatite što je volja Gospodnja! </ab>
               <ab n="18"> (18) I ne opijajte se vinom u kojem je razuzdanost, nego - punite se
                Duhom! </ab>
               <ab n="19"> (19) Razgovarajte među sobom psalmima, hvalospjevima i duhovnim
                pjesmama! Pjevajte i slavite Gospodina u svom srcu! </ab>
               <ab n="20"> (20) Svagda i za sve zahvaljujte Bogu i Ocu u imenu Gospodina našega
                Isusa Krista! </ab>
               <ab n="21"> (21) Podložni budite jedni drugima u strahu Kristovu! </ab>
               <ab n="22"> (22) Žene svojim muževima kao Gospodinu! </ab>
               <ab n="23"> (23) Jer muž je glava žene kao i Krist Glava Crkve - On, Spasitelj
                Tijela. </ab>
               <ab n="24"> (24) Pa kao što se Crkva podlaže Kristu, tako i žene muževima u
                svemu! </ab>
               <ab n="25"> (25) Muževi, ljubite svoje žene kao što je Krist ljubio Crkvu te
                sebe predao za nju </ab>
               <ab n="26"> (26) da je posveti, očistivši je kupelji vode uz riječ </ab>
               <ab n="27"> (27) te sebi predvede Crkvu slavnu, bez ljage i nabora ili čega
                takva, nego da bude sveta i bez mane. </ab>
               <ab n="28"> (28) Tako treba da i muževi ljube svoje žene kao svoja tijela. Tko
                ljubi svoju ženu, sebe ljubi. </ab>
               <ab n="29"> (29) Ta nitko nikada ne mrzi svoga tijela, nego ga hrani i njeguje
                kao i Krist Crkvu. </ab>
               <ab n="30"> (30) Doista, mi smo udovi njegova Tijela! </ab>
               <ab n="31"> (31) Stoga će čovjek ostaviti oca i majku da prione uza svoju ženu;
                dvoje njih bit će jedno tijelo. </ab>
               <ab n="32"> (32) Otajstvo je to veliko! Ja smjeram na Krista i na Crkvu. </ab>
               <ab n="33"> (33) Dakle, neka svaki od vas ljubi svoju ženu kao samog sebe, a
                žena neka poštuje svog muža. </ab>
            </div>
            <div n="6" type="chapter">
               <ab n="1"> (6.1) Djeco, slušajte svoje roditelje u Gospodinu jer to je pravedno. </ab>
               <ab n="2"> (2) Poštuj oca svoga i majku - to je prva zapovijed s obećanjem: </ab>
               <ab n="3"> (3) da ti dobro bude i da dugo živiš na zemlji. </ab>
               <ab n="4"> (4) A vi, očevi, ne srdite djece svoje, nego ih odgajajte stegom i
                urazumljivanjem Gospodnjim! </ab>
               <ab n="5"> (5) Robovi, slušajte svoje zemaljske gospodare kao Krista - sa
                strahom i trepetom, u jednostavnosti srca. </ab>
               <ab n="6"> (6) Ne naoko, kao oni koji se ulaguju ljudima, nego kao sluge
                Kristove koje zdušno vrše volju Božju; </ab>
               <ab n="7"> (7) dragovoljno služe - kao Gospodinu, a ne ljudima, </ab>
               <ab n="8"> (8) znajući da će svatko, bio on rob ili slobodnjak, učini li što
                dobro, za to dobiti plaću od Gospodina. </ab>
               <ab n="9"> (9) I vi, gospodari, isto se tako vladajte prema njima: kanite se
                prijetnje, znajući da je i njihov i vaš Gospodar na nebesima i da u njega nema
                pristranosti. </ab>
               <ab n="10"> (10) Ubuduće jačajte se u Gospodinu i u silnoj snazi njegovoj. </ab>
               <ab n="11"> (11) Obucite svu opremu Božju da se mognete oduprijeti lukavstvima
                đavlovim. </ab>
               <ab n="12"> (12) Jer nije nam se boriti protiv krvi i mesa, nego protiv
                Vrhovništava, protiv Vlasti, protiv upravljača ovoga mračnoga svijeta, protiv zlih
                duhova po nebesima. </ab>
               <ab n="13"> (13) Zbog toga posegnite za svom opremom Božjom da uzmognete
                odoljeti u dan zli i održati se kada sve nadvladate. </ab>
               <ab n="14"> (14) Držite se dakle! Opašite bedra istinom, obucite oklop
                pravednosti, </ab>
               <ab n="15"> (15) potpašite noge spremnošću za evanđelje mira! </ab>
               <ab n="16"> (16) U svemu imajte uza se štit vjere: njime ćete moći ugasiti
                ognjene strijele Zloga. </ab>
               <ab n="17"> (17) Uzmite i kacigu spasenja i mač Duha, to jest Riječ Božju. </ab>
               <ab n="18"> (18) Svakovrsnom se molitvom i prošnjom u svakoj prigodi u Duhu
                molite. Poradi toga i bdijte sa svom ustrajnošću i molitvom za sve svete, </ab>
               <ab n="19"> (19) i za me, da mi se otvore usta i dade riječ hrabro obznaniti
                otajstvo evanđelja </ab>
               <ab n="20"> (20) kojeg sam poslanik u okovima, da se ohrabrim o njemu kako treba
                govoriti. </ab>
               <ab n="21"> (21) A da i vi znate što je sa mnom, kako mi je, o svemu će vas
                obavijestiti Tihik, ljubljeni brat i vjerni poslužitelj u Gospodinu. </ab>
               <ab n="22"> (22) Njega šaljem k vama baš zato da znate kako smo i da ohrabri
                srca vaša. </ab>
               <ab n="23"> (23) Mir braći i ljubav, s vjerom, od Boga Oca i Gospodina Isusa
                Krista! </ab>
               <ab n="24"> (24) Milost sa svima koji ljube Gospodina našega Isusa Krista - u
                neraspadljivosti. </ab>
            </div>
         </div>
         <div n="50" ana="Phil" type="book">
            <div n="1" type="chapter">
               <ab n="1"> (1.1) Pavao i Timotej, sluge Krista Isusa, svima svetima u Kristu
                Isusu koji su u Filipima, s nadglednicima i poslužiteljima. </ab>
               <ab n="2"> (2) Milost vam i mir od Boga, Oca našega, i Gospodina Isusa Krista! </ab>
               <ab n="3"> (3) Zahvaljujem Bogu svomu kad vas se god sjetim. </ab>
               <ab n="4"> (4) Uvijek se u svakoj svojoj molitvi za vas s radošću molim </ab>
               <ab n="5"> (5) zbog vašeg udjela u evanđelju od onoga prvog dana sve do sada - </ab>
               <ab n="6"> (6) uvjeren u ovo: Onaj koji otpoče u vama dobro djelo, dovršit će ga
                do Dana Krista Isusa. </ab>
               <ab n="7"> (7) I pravo je da tako osjećam o svima vama! Ta ja vas nosim u srcu
                jer u okovima mojim i u obrani i utvrđivanju evanđelja svi ste vi suzajedničari moje
                milosti. </ab>
               <ab n="8"> (8) Bog mi je doista svjedok koliko žudim za svima vama srcem Isusa
                Krista! </ab>
               <ab n="9"> (9) I molim za ovo: da ljubav vaša sve više i više raste u spoznanju
                i potpunu pronicanju </ab>
               <ab n="10"> (10) te mognete prosuditi što je najbolje da budete čisti i
                besprijekorni za Dan Kristov, </ab>
               <ab n="11"> (11) puni ploda pravednosti po Isusu Kristu - na slavu i hvalu
                Božju. </ab>
               <ab n="12"> (12) A hoću da znate, braćo: ovaj se moj udes pače okrenuo u
                napredovanje evanđelja </ab>
               <ab n="13"> (13) tako da se moji okovi u Kristu razglasiše u svem pretoriju i
                među svima drugima, </ab>
               <ab n="14"> (14) a većina braće u Gospodinu, ohrabrena mojim okovima, još se
                više usuđuje neustrašivo zboriti Riječ. </ab>
               <ab n="15"> (15) Neki, istina, propovijedaju Krista iz zavisti i nadmetanja, a
                neki iz dobre volje: </ab>
               <ab n="16"> (16) ovi iz ljubavi jer znaju da sam ovdje za obranu evanđelja; </ab>
               <ab n="17"> (17) oni pak Krista navješćuju iz suparništva, neiskreno - misleći
                da će tako otežati nevolju mojih okova. </ab>
               <ab n="18"> (18) Pa što onda? Samo se na svaki način, bilo himbeno, bilo
                istinito, Krist navješćuje. I tome se radujem, a i radovat ću se. </ab>
               <ab n="19"> (19) Jer znadem: po vašoj molitvi i pomoći Duha Isusa Krista to će
                mi biti na spasenje, </ab>
               <ab n="20"> (20) kako željno i očekujem i nadam se da se ni zbog čega neću
                smesti, nego da će se mojom posvemašnjom odvažnošću - kako uvijek tako i sada -
                Krist uzveličati u mome tijelu, bilo životom, bilo smrću. </ab>
               <ab n="21"> (21) Ta meni je živjeti Krist, a umrijeti dobitak! </ab>
               <ab n="22"> (22) A ako mi živjeti u tijelu omogućuje plodno djelovanje, što da
                odaberem? Ne znam! </ab>
               <ab n="23"> (23) Pritiješnjen sam od ovoga dvoga: želja mi je otići i s Kristom
                biti jer to je mnogo, mnogo bolje; </ab>
               <ab n="24"> (24) ali ostati u tijelu potrebnije je poradi vas. </ab>
               <ab n="25"> (25) U to uvjeren, znam da ću ostati i biti uz vas sve, za vaš
                napredak i na radost vjere, </ab>
               <ab n="26"> (26) da ponos vaš mnome poraste u Kristu Isusu kad opet dođem k
                vama. </ab>
               <ab n="27"> (27) Samo se ponašajte dostojno evanđelja Kristova, pa - došao ja i
                vidio vas ili nenazočan slušao što je s vama - da mogu utvrditi kako ste postojani u
                jednome duhu i jednodušno se zajednički borite za evanđeosku vjeru </ab>
               <ab n="28"> (28) ne plašeći se ni u čemu protivnika. To je njima najava njihove
                propasti, a vašega spasenja, i to od Boga. </ab>
               <ab n="29"> (29) Jer vama je dana milost: "za Krista", ne samo u njega vjerovati
                nego za njega i trpjeti, </ab>
               <ab n="30"> (30) isti boj bijući koji na meni vidjeste i sada o meni čujete.
            </ab>
            </div>
            <div n="2" type="chapter">
               <ab n="1"> (2.1) Ima li dakle u Kristu kakve utjehe, ima li kakva ljubazna
                bodrenja, ima li kakva zajedništva Duha, ima li kakva srca i samilosti, </ab>
               <ab n="2"> (2) ispunite me radošću: složni budite, istu ljubav njegujte,
                jednodušni, jedne misli budite; </ab>
               <ab n="3"> (3) nikakvo suparništvo ni umišljenost, nego - u poniznosti jedni
                druge smatrajte višima od sebe; </ab>
               <ab n="4"> (4) ne starajte se samo svaki za svoje, nego i za ono što se tiče
                drugih! </ab>
               <ab n="5"> (5) Neka u vama bude isto mišljenje kao i u Kristu Isusu: </ab>
               <ab n="6"> (6) On, trajni lik Božji, nije se kao plijena držao svoje jednakosti
                s Bogom, </ab>
               <ab n="7"> (7) nego sam sebe "oplijeni" uzevši lik sluge, postavši ljudima
                sličan; obličjem čovjeku nalik, </ab>
               <ab n="8"> (8) ponizi sam sebe, poslušan do smrti, smrti na križu. </ab>
               <ab n="9"> (9) Zato Bog njega preuzvisi i darova mu ime, ime nad svakim imenom, </ab>
               <ab n="10"> (10) da se na ime Isusovo prigne svako koljeno nebesnika, zemnika i
                podzemnika. </ab>
               <ab n="11"> (11) I svaki će jezik priznati: "Isus Krist jest Gospodin!" - na
                slavu Boga Oca. </ab>
               <ab n="12"> (12) Tako, ljubljeni moji, poslušni kako uvijek bijaste, ne samo kao
                ono za moje nazočnosti nego mnogo više sada, za moje nenazočnosti, sa strahom i
                trepetom radite oko svoga spasenja! </ab>
               <ab n="13"> (13) Da, Bog u svojoj dobrohotnosti izvodi u vama i htjeti i
                djelovati. </ab>
               <ab n="14"> (14) Sve činite bez mrmljanja i oklijevanja </ab>
               <ab n="15"> (15) da budete besprijekorni i čisti, djeca Božja neporočna posred
                poroda izopačena i lukava u kojem svijetlite kao svjetlila u svijetu </ab>
               <ab n="16"> (16) držeći riječ Života meni na ponos za Dan Kristov, što nisam
                zaludu trčao niti se zaludu trudio. </ab>
               <ab n="17"> (17) Naprotiv, ako se ja i izlijevam za žrtvu i bogoslužje, za vjeru
                vašu, radostan sam i radujem se sa svima vama. </ab>
               <ab n="18"> (18) A tako i vi budite radosni i radujte se sa mnom. </ab>
               <ab n="19"> (19) Nadam se u Gospodinu Isusu da ću vam uskoro poslati Timoteja da
                mi odlane kad saznam što je s vama. </ab>
               <ab n="20"> (20) Nikoga doista nemam tako srodne duše tko bi se kao on svojski
                za vas pobrinuo </ab>
               <ab n="21"> (21) jer svi traže svoje, a ne ono što je Isusa Krista. </ab>
               <ab n="22"> (22) A prokušanost vam je njegova poznata: kao dijete s ocem služio
                je sa mnom evanđelju. </ab>
               <ab n="23"> (23) Njega se dakle nadam poslati tek što razvidim što je sa mnom. </ab>
               <ab n="24"> (24) A uvjeren sam u Gospodinu da ću i sam uskoro doći. </ab>
               <ab n="25"> (25) Smatrao sam potrebnim poslati k vama Epafrodita, brata,
                suradnika i suborca moga kojega ste poslali da mi poslužuje u potrebi. </ab>
               <ab n="26"> (26) Jer je čeznuo za svima vama i bio zabrinut što ste saznali da
                je obolio. </ab>
               <ab n="27"> (27) I doista je gotovo na smrt bio obolio, ali Bog mu se smilovao,
                ne samo njemu nego i meni, da me ne zadesi žalost na žalost. </ab>
               <ab n="28"> (28) Brže ga dakle poslah da se, pošto ga vidite, opet obradujete, i
                ja da budem manje žalostan. </ab>
               <ab n="29"> (29) Primite ga dakle u Gospodinu sa svom radosti i poštujte takve </ab>
               <ab n="30"> (30) jer se za djelo Kristovo smrti sasvim približio, životnoj se
                pogibli izložio da nadopuni ono u čemu me vi ne mogoste poslužiti. </ab>
            </div>
            <div n="3" type="chapter">
               <ab n="1"> (3.1) Uostalom, braćo moja, radujte se u Gospodinu! Pisati vam jedno
                te isto meni nije dosadno, a za vas je sigurnije. </ab>
               <ab n="2"> (2) Čuvajte se tih pasa, čuvajte se tih opakih radnika, čuvajte se te
                osakaćenosti! </ab>
               <ab n="3"> (3) Jer mi smo obrezanje, mi koji u Duhu Božjemu obavljamo bogoslužje
                i dičimo se Kristom Isusom, a ne pouzdajemo se u tijelo, </ab>
               <ab n="4"> (4) iako bih se ja mogao pouzdati i u tijelo. Smatra li tko drugi da
                se može uzdati u tijelo, ja još više: </ab>
               <ab n="5"> (5) obrezan osmog dana, od roda sam Izraelova, plemena Benjaminova,
                Hebrej od Hebreja; po Zakonu farizej, </ab>
               <ab n="6"> (6) po revnosti progonitelj Crkve, po pravednosti zakonskoj
                besprijekoran. </ab>
               <ab n="7"> (7) Ali što mi god bijaše dobitak, to poradi Krista smatram gubitkom. </ab>
               <ab n="8"> (8) Štoviše, čak sve gubitkom smatram zbog onoga najizvrsnijeg, zbog
                spoznanja Isusa Krista, Gospodina mojega, radi kojega sve izgubih i otpadom smatram:
                da Krista steknem </ab>
               <ab n="9"> (9) i u njemu se nađem - ne svojom pravednošću, onom od Zakona, nego
                pravednošću po vjeri u Krista, onom od Boga, na vjeri utemeljenoj - </ab>
               <ab n="10"> (10) da upoznam njega i snagu uskrsnuća njegova i zajedništvo u
                patnjama njegovim, </ab>
               <ab n="11"> (11) ne bih li kako, suobličen smrti njegovoj, prispio k uskrsnuću
                od mrtvih. </ab>
               <ab n="12"> (12) Ne kao da sam već postigao ili dopro do savršenstva, nego -
                hitim ne bih li kako dohvatio jer sam i zahvaćen od Krista. </ab>
               <ab n="13"> (13) Braćo, ja nipošto ne smatram da sam već dohvatio. Jedno samo:
                što je za mnom, zaboravljam, za onim što je preda mnom, prežem, </ab>
               <ab n="14"> (14) k cilju hitim, k nagradi višnjeg poziva Božjeg u Kristu Isusu. </ab>
               <ab n="15"> (15) Koji smo god zreli, ovako mislimo! I ako što drukčije mislite,
                Bog će vam ovako objaviti. </ab>
               <ab n="16"> (16) Samo, držimo se onoga do čega smo stigli! </ab>
               <ab n="17"> (17) Braćo! Nasljedovatelji moji budite i promatrajte one koji žive
                po uzoru koji imate u nama. </ab>
               <ab n="18"> (18) Jer često sam vam govorio, a sada i plačući govorim: mnogi žive
                kao neprijatelji križa Kristova. </ab>
               <ab n="19"> (19) Svršetak im je propast, bog im je trbuh, slava u sramoti - jer
                misle na zemaljsko. </ab>
               <ab n="20"> (20) Naša je pak domovina na nebesima, odakle iščekujemo Spasitelja,
                Gospodina našega Isusa Krista: </ab>
               <ab n="21"> (21) snagom kojom ima moć sve sebi podložiti on će preobraziti ovo
                naše bijedno tijelo i suobličiti ga tijelu svomu slavnomu. </ab>
            </div>
            <div n="4" type="chapter">
               <ab n="1"> (4.1) Stoga, braćo moja ljubljena i željkovana, radosti moja i
                vijenče moj, tako - čvrsto stojte u Gospodinu. </ab>
               <ab n="2"> (2) Evodiju zaklinjem, i Sintihu zaklinjem da budu složne u
                Gospodinu. </ab>
               <ab n="3"> (3) Da, molim i tebe, čestiti druže, pomaži im jer su se one u
                evanđelju borile zajedno sa mnom, i s Klementom i ostalim mojim suradnicima, kojih
                su imena u knjizi Života. </ab>
               <ab n="4"> (4) Radujte se u Gospodinu uvijek! Ponavljam: radujte se! </ab>
               <ab n="5"> (5) Blagost vaša neka je znana svim ljudima! Gospodin je blizu! </ab>
               <ab n="6"> (6) Ne budite zabrinuti ni za što, nego u svemu - molitvom i
                prošnjom, sa zahvaljivanjem - očitujte svoje molbe Bogu. </ab>
               <ab n="7"> (7) I mir Božji koji je iznad svakog razuma čuvat će srca vaša i vaše
                misli u Kristu Isusu. </ab>
               <ab n="8"> (8) Uostalom, braćo, što je god istinito, što god časno, što god
                pravedno, što god čisto, što god ljubazno, što god hvalevrijedno; je li što krepost,
                je li što pohvala - to nek vam je na srcu! </ab>
               <ab n="9"> (9) Što ste naučili, i primili, i čuli, i vidjeli na meni - to činite
                i Bog mira bit će s vama! </ab>
               <ab n="10"> (10) Uvelike se obradovah u Gospodinu što ste napokon procvali te
                mislite na me; mislili ste i prije, ali niste imali prigode. </ab>
               <ab n="11"> (11) Govorim to ne zbog oskudice, ta naučen sam u svakoj prigodi
                biti zadovoljan. </ab>
               <ab n="12"> (12) Znam i oskudijevati, znam i obilovati! Na sve sam i na svašta
                navikao: i sit biti i gladovati, i obilovati i oskudijevati. </ab>
               <ab n="13"> (13) Sve mogu u Onome koji me jača! </ab>
               <ab n="14"> (14) Ipak, lijepo je od vas što sa mnom podijeliste moju nevolju. </ab>
               <ab n="15"> (15) A i vi, Filipljani, znate: u početku evanđelja, kad otputovah
                iz Makedonije, nijedna mi se Crkva nije pridružila u pogledu izdataka i primitaka,
                doli vi jedini. </ab>
               <ab n="16"> (16) Čak ste mi i u Solun i jednom, i dvaput, za potrebe poslali. </ab>
               <ab n="17"> (17) Ne, ne tražim dara; tražim samo plod izobilan u vašu korist. </ab>
               <ab n="18"> (18) Imam svega i u izobilju; namiren sam otkad po Epafroditu primih
                ono od vas, miris ugodan, žrtvu milu, ugodnu Bogu. </ab>
               <ab n="19"> (19) A Bog moj ispunit će svaku vašu potrebu po bogatstvu svome,
                veličanstveno, u Kristu Isusu. </ab>
               <ab n="20"> (20) Bogu pak, Ocu našemu, slava u vijeke vjekova! Amen. </ab>
               <ab n="21"> (21) Pozdravite svakoga svetog u Kristu Isusu. Pozdravljaju vas
                braća koja su sa mnom. </ab>
               <ab n="22"> (22) Pozdravljaju vas svi sveti, ponajpače oni iz careva dvora. </ab>
               <ab n="23"> (23) Milost Gospodina Isusa Krista s duhom vašim! </ab>
            </div>
         </div>
         <div n="51" ana="Kol" type="book">
            <div n="1" type="chapter">
               <ab n="1"> (1.1) Pavao, po volji Božjoj apostol Krista Isusa, i brat Timotej: </ab>
               <ab n="2"> (2) Kološanima, svetoj i vjernoj braći u Kristu. Milost vam i mir od
                Boga, Oca našega! </ab>
               <ab n="3"> (3) Zahvaljujemo Bogu, Ocu Gospodina našega Isusa Krista, svagda za
                vas moleći. </ab>
               <ab n="4"> (4) Jer čuli smo za vašu vjeru u Kristu Isusu i za ljubav koju gajite
                prema svima svetima </ab>
               <ab n="5"> (5) poradi nade koja vam je pohranjena u nebesima. Za nju ste već
                čuli u Riječi istine - </ab>
               <ab n="6"> (6) evanđelju koje je do vas doprlo te plodove nosi i raste, kao što
                po svem svijetu, tako i među vama od dana kad ste čuli i spoznali milost Božju po
                istini, </ab>
               <ab n="7"> (7) kako ste naučili od ljubljenog Epafre, sluge zajedno s nama; on
                je umjesto nas, vjeran poslužitelj Kristov, </ab>
               <ab n="8"> (8) on nas je i obavijestio o vašoj ljubavi u Duhu. </ab>
               <ab n="9"> (9) Zato i mi, od dana kada to čusmo, neprestano za vas molimo i
                ištemo da se ispunite spoznajom volje Njegove u svoj mudrosti i shvaćanju duhovnome: </ab>
               <ab n="10"> (10) da živite dostojno Gospodina i posve mu ugodite, plodni svakim
                dobrim djelom i rastući u spoznaji Božjoj; </ab>
               <ab n="11"> (11) osnaženi svakom snagom, po sili Slave njegove, za svaku
                postojanost i strpljivost; </ab>
               <ab n="12"> (12) s radošću zahvaljujući Ocu koji vas osposobi za dioništvo u
                baštini svetih u svjetlosti. </ab>
               <ab n="13"> (13) On nas izbavi iz vlasti tame i prenese u kraljevstvo Sina,
                ljubavi svoje, </ab>
               <ab n="14"> (14) u kome imamo otkupljenje, otpuštenje grijeha. </ab>
               <ab n="15"> (15) On je slika Boga nevidljivoga, Prvorođenac svakog stvorenja. </ab>
               <ab n="16"> (16) Ta u njemu je sve stvoreno na nebesima i na zemlji, vidljivo i
                nevidljivo, bilo Prijestolja, bilo Gospodstva, bilo Vrhovništva, bilo Vlasti - sve
                je po njemu i za njega stvoreno: </ab>
               <ab n="17"> (17) on je prije svega i sve stoji u njemu. </ab>
               <ab n="18"> (18) On je Glava Tijela, Crkve; on je Početak, Prvorođenac od
                mrtvih, da u svemu bude Prvak. </ab>
               <ab n="19"> (19) Jer svidjelo se Bogu u njemu nastaniti svu Puninu </ab>
               <ab n="20"> (20) i po njemu - uspostavivši mir krvlju križa njegova - izmiriti
                sa sobom sve, bilo na zemlji, bilo na nebesima. </ab>
               <ab n="21"> (21) I vas, nekoć po zlim djelima udaljene i neprijateljski
                raspoložene, </ab>
               <ab n="22"> (22) sada u ljudskom tijelu Kristovu, po smrti, sa sobom izmiri da
                vas k sebi privede svete, bez mane i besprigovorne. </ab>
               <ab n="23"> (23) Samo ako ostanete u vjeri utemeljeni, stalni i nepoljuljani u
                nadi evanđelja koje čuste, koje se propovijeda svakom stvorenju pod nebom, a ja mu,
                Pavao, postadoh poslužiteljem. </ab>
               <ab n="24"> (24) Radujem se sada dok trpim za vas i u svom tijelu dopunjam što
                nedostaje mukama Kristovim za Tijelo njegovo, za Crkvu. </ab>
               <ab n="25"> (25) Njoj ja postadoh poslužiteljem po rasporedbi Božjoj koja mi je
                dana za vas da potpuno pronesem Riječ Božju - </ab>
               <ab n="26"> (26) otajstvo pred vjekovima i pred naraštajima skriveno, a sada
                očitovano svetima njegovim. </ab>
               <ab n="27"> (27) Njima Bog htjede obznaniti kako li je slavom bogato to otajstvo
                među poganima: to jest Krist u vama, nada slave! </ab>
               <ab n="28"> (28) Njega mi navješćujemo, opominjući svakoga čovjeka, poučavajući
                svakoga čovjeka u svoj mudrosti da bismo svakoga čovjeka doveli do savršenstva u
                Kristu. </ab>
               <ab n="29"> (29) Za to se i trudim i borim njegovom djelotvornošću koja u meni
                snažno djeluje. </ab>
            </div>
            <div n="2" type="chapter">
               <ab n="1"> (2.1) Htio bih uistinu da znate koliko mi se boriti za vas, za one u
                Laodiceji i za sve koji me nisu vidjeli licem u lice: </ab>
               <ab n="2"> (2) da se ohrabre srca njihova, povezana u ljubavi, te se vinu do
                svega bogatstva, punine shvaćanja, do spoznanja otajstva Božjega - Krista, </ab>
               <ab n="3"> (3) u kojem su sva bogatstva mudrosti i spoznaje skrivena. </ab>
               <ab n="4"> (4) To govorim zato da vas tko ne prevari zavodljivim riječima. </ab>
               <ab n="5"> (5) Jer ako sam tijelom nenazočan, duhom sam ipak s vama: s radošću
                promatram vaš red i čvrstoću vaše vjere u Krista. </ab>
               <ab n="6"> (6) Kao što primiste Krista Isusa, Gospodina, tako u njemu živite: </ab>
               <ab n="7"> (7) ukorijenjeni i nazidani na njemu i učvršćeni vjerom kako ste
                poučeni, obilujte zahvaljivanjem. </ab>
               <ab n="8"> (8) Pazite da vas tko ne odvuče mudrovanjem i ispraznim zavaravanjem
                što se oslanja na predaju ljudsku, na "počela svijeta", a ne na Krista. </ab>
               <ab n="9"> (9) Jer u njemu tjelesno prebiva sva punina božanstva; te ste i vi </ab>
               <ab n="10"> (10) ispunjeni u njemu, koji je glava svakoga Vrhovništva i Vlasti. </ab>
               <ab n="11"> (11) U njemu ste i obrezani obrezanjem nerukotvorenim - svukoste
                tijelo puteno - obrezanjem Kristovim: </ab>
               <ab n="12"> (12) s njime suukopani u krštenju, u njemu ste i suuskrsli po vjeri
                u snagu Boga koji ga uskrisi od mrtvih. </ab>
               <ab n="13"> (13) On i vas, koji bijaste mrtvi zbog prijestupa i neobrezanosti
                svoga tijela, i vas on oživi zajedno s njime. Milostivo nam je oprostio sve
                prijestupe, </ab>
               <ab n="14"> (14) izbrisao zadužnicu koja propisima bijaše protiv nas, protivila
                nam se. Nju on ukloni pribivši je na križ. </ab>
               <ab n="15"> (15) Skinu Vrhovništva i Vlasti, javno to pokaza: u pobjedničkoj ih
                povorci s njime vodi. </ab>
               <ab n="16"> (16) Neka vas dakle nitko ne sudi po jelu ili po piću, po
                blagdanima, mlađacima ili subotama. </ab>
               <ab n="17"> (17) To je tek sjena onoga što dolazi, a zbiljnost jest - tijelo
                Kristovo. </ab>
               <ab n="18"> (18) Nitko neka vas ne podcjenjuje zato što on sam uživa u
                "poniznosti i štovanju anđela", zadubljuje se u svoja viđenja, bezrazložno se nadima
                tjelesnom pameću svojom, </ab>
               <ab n="19"> (19) a ne drži se Glave, Njega od kojeg sve Tijelo, zglobovima i
                svezama zbrinuto i povezano, raste rastom Božjim. </ab>
               <ab n="20"> (20) Ako ste s Kristom umrli za počela svijeta, zašto se, kao da još
                u ovom svijetu živite, dajete pod propise: </ab>
               <ab n="21"> (21) "Ne diraj, ne kušaj, ne dotiči"? </ab>
               <ab n="22"> (22) Sve će to uporabom propasti. Uredbe i nauci ljudski! </ab>
               <ab n="23"> (23) Po samozvanu bogoštovlju, poniznosti i trapljenju tijela sve to
                doduše slovi kao mudrost, ali nema nikakve vrijednosti, samo zasićuje tijelo.
            </ab>
            </div>
            <div n="3" type="chapter">
               <ab n="1"> (3.1) Ako ste suuskrsli s Kristom, tražite što je gore, gdje Krist
                sjedi zdesna Bogu! </ab>
               <ab n="2"> (2) Za onim gore težite, ne za zemaljskim! </ab>
               <ab n="3"> (3) Ta umrijeste i život je vaš skriven s Kristom u Bogu! </ab>
               <ab n="4"> (4) Kad se pojavi Krist, život vaš, tada ćete se i vi s njime
                pojaviti u slavi. </ab>
               <ab n="5"> (5) Umrtvite dakle udove svoje zemaljske: bludnost, nečistoću,
                strasti, zlu požudu i pohlepu - to idolopoklonstvo! </ab>
               <ab n="6"> (6) Zbog toga dolazi gnjev Božji na sinove neposlušne. </ab>
               <ab n="7"> (7) Tim ste putom i vi nekoć hodili, kad ste u tome živjeli. </ab>
               <ab n="8"> (8) Ali sada i vi odložite sve! Gnjev, srdžba, opakost, hula,
                prostota van iz vaših usta! </ab>
               <ab n="9"> (9) Ne varajte jedni druge! Jer svukoste staroga čovjeka s njegovim
                djelima </ab>
               <ab n="10"> (10) i obukoste novoga, koji se obnavlja za spoznanje po slici svoga
                Stvoritelja! </ab>
               <ab n="11"> (11) Tu više nema: Grk - Židov, obrezanje - neobrezanje, barbar -
                skit, rob - slobodnjak, nego sve i u svima - Krist. </ab>
               <ab n="12"> (12) Zaodjenite se dakle - kao izabranici Božji, sveti i ljubljeni -
                u milosrdno srce, dobrostivost, poniznost, blagost, strpljivost </ab>
               <ab n="13"> (13) te podnosite jedni druge praštajući ako tko ima protiv koga
                kakvu pritužbu! Kao što je Gospodin vama oprostio, tako i vi! </ab>
               <ab n="14"> (14) A povrh svega - ljubav! To je sveza savršenstva. </ab>
               <ab n="15"> (15) I mir Kristov neka upravlja srcima vašim - mir na koji ste
                pozvani u jednom tijelu! I zahvalni budite! </ab>
               <ab n="16"> (16) Riječ Kristova neka u svem bogatstvu prebiva u vama! U svakoj
                se mudrosti poučavajte i urazumljujte! Psalmima, hvalospjevima, pjesmama duhovnim od
                srca pjevajte hvalu Bogu! </ab>
               <ab n="17"> (17) I sve što god riječju ili djelom činite, sve činite u imenu
                Gospodina Isusa, zahvaljujući Bogu Ocu po njemu! </ab>
               <ab n="18"> (18) Žene, pokoravajte se svojim muževima kao što dolikuje u
                Gospodinu! </ab>
               <ab n="19"> (19) Muževi, ljubite svoje žene i ne budite osorni prema njima. </ab>
               <ab n="20"> (20) Djeco, slušajte roditelje u svemu, ta to je milo u Gospodinu! </ab>
               <ab n="21"> (21) Očevi, ne ogorčujte svoje djece da ne klonu duhom. </ab>
               <ab n="22"> (22) Robovi, slušajte u svemu svoje zemaljske gospodare! Ne naoko,
                kao oni koji se ulaguju ljudima, nego u jednostavnosti srca, bojeći se Gospodina. </ab>
               <ab n="23"> (23) Što god radite, zdušno činite, kao Gospodinu, a ne ljudima, </ab>
               <ab n="24"> (24) znajući da ćete od Gospodina primiti nagradu, baštinu.
                Gospodinu Kristu služite. </ab>
               <ab n="25"> (25) Doista, nepravedniku će se uzvratiti što je nepravedno učinio.
                Ne, nema pristranosti! </ab>
            </div>
            <div n="4" type="chapter">
               <ab n="1"> (4.1) Gospodari, pružajte svojim robovima što je pravo i pravično,
                znajući da i vi imate Gospodina na nebu! </ab>
               <ab n="2"> (2) U molitvi ustrajte, bdijte u njoj u zahvaljivanju! </ab>
               <ab n="3"> (3) Molite ujedno i za nas: da nam Bog otvori vrata riječi te
                propovijedamo otajstvo Kristovo, za koje sam i okovan; </ab>
               <ab n="4"> (4) da ga očitujem propovijedajući kako treba. </ab>
               <ab n="5"> (5) Mudro se ponašajte prema onima vani: iskupljujte vrijeme! </ab>
               <ab n="6"> (6) Riječ neka vam je uvijek ljubazna, solju začinjena: znajte
                svakomu odgovoriti kako treba. </ab>
               <ab n="7"> (7) Što je sa mnom - o svemu će vas obavijestiti Tihik, ljubljeni
                brat, vjerni poslužitelj i sa mnom sluga u Gospodinu. </ab>
               <ab n="8"> (8) Njega šaljem k vama baš zato da znate kako smo i da ohrabri srca
                vaša. </ab>
               <ab n="9"> (9) Šaljem ga s Onezimom, vjernim i ljubljenim bratom, koji je vaš
                zemljak: oni će vam priopćiti kako je ovdje. </ab>
               <ab n="10"> (10) Pozdravlja vas Aristarh, suuznik moj. I Marko, nećak Barnabin,
                o kome primiste naredbe: dođe li k vama, lijepo ga primite. </ab>
               <ab n="11"> (11) Pozdravlja vas i Isus, zvani Just. Od onih koji su iz obrezanja
                samo su mi ovi suradnici na kraljevstvu Božjemu, oni mi bijahu utjehom. </ab>
               <ab n="12"> (12) Pozdravlja vas Epafra, vaš zemljak, sluga Krista Isusa; on se
                uvijek bori za vas u molitvama: da se održite, savršeni i ispunjeni, u posvemašnjoj
                volji Božjoj. </ab>
               <ab n="13"> (13) Svjedočim doista za nj: mnogo se trudi za vas i za one u
                Laodiceji i one u Hierapolu. </ab>
               <ab n="14"> (14) Pozdravlja vas Luka, ljubljeni liječnik, i Dema. </ab>
               <ab n="15"> (15) Pozdravite braću u Laodiceji, i Nimfu i Crkvu u njezinoj kući. </ab>
               <ab n="16"> (16) A kad se ova poslanica pročita kod vas, pobrinite se da se
                pročita i u Laodicejskoj crkvi, i vi da pročitate onu iz Laodiceje. </ab>
               <ab n="17"> (17) I recite Arhipu: "Pazi na službu koju si primio u Gospodinu:
                ispuni je!" </ab>
               <ab n="18"> (18) Pozdrav mojom rukom, Pavlovom! Spominjite se mojih okova!
                Milost s vama! </ab>
            </div>
         </div>
         <div n="52" ana="1Thes" type="book">
            <div n="1" type="chapter">
               <ab n="1"> (1.1) Pavao, Silvan i Timotej Crkvi Solunjana u Bogu Ocu i Gospodinu
                Isusu Kristu. Milost vam i mir! </ab>
               <ab n="2"> (2) Zahvaljujemo uvijek Bogu za sve vas i bez prestanka vas se
                sjećamo u svojim molitvama </ab>
               <ab n="3"> (3) spominjući se vaše djelotvorne vjere, zauzete ljubavi i postojane
                nade u Gospodinu našem Isusu Kristu, pred Bogom i Ocem našim. </ab>
               <ab n="4"> (4) Svjesni smo, braćo od Boga ljubljena, vašeg izabranja </ab>
               <ab n="5"> (5) jer evanđelje naše nije k vama došlo samo u riječi nego i u
                snazi, u Duhu Svetome i mnogostrukoj punini. Takvi smo, kao što znate, poradi vas
                među vama bili. </ab>
               <ab n="6"> (6) I vi postadoste nasljedovatelji naši i Gospodinovi: sve u nevolji
                mnogoj prigrliste Riječ s radošću Duha Svetoga </ab>
               <ab n="7"> (7) tako da postadoste uzorom svim vjernicima u Makedoniji i Ahaji. </ab>
               <ab n="8"> (8) Od vas je doista ne samo riječ Gospodnja odjeknula po Makedoniji
                i Ahaji, nego se i vaša vjera u Boga posvuda tako proširila te nije potrebno da o
                tome govorimo. </ab>
               <ab n="9"> (9) Oni sami o nama pripovijedaju: kako dođosmo k vama, kako se od
                idola obratiste k Bogu da biste služili Bogu živomu i istinskomu </ab>
               <ab n="10"> (10) i iščekivali s nebesa Sina njegova koga uskrisi od mrtvih,
                Isusa koji nas izbavlja od gnjeva što dolazi. </ab>
            </div>
            <div n="2" type="chapter">
               <ab n="1"> (2.1) Sami doista znate, braćo: naš dolazak k vama nije bio uzaludan. </ab>
               <ab n="2"> (2) Naprotiv, i pošto smo, kako znate, u Filipima trpjeli i bili
                pogrđeni, odvažismo se u Bogu našemu iznijeti vam, uz tešku borbu, evanđelje Božje. </ab>
               <ab n="3"> (3) Uistinu, naše poticanje ne proistječe iz zablude, ni nečistoće,
                ni prijevare, </ab>
               <ab n="4"> (4) nego kako je Bog prosudio povjeriti nam evanđelje, tako ga i
                navješćujemo - ne kao da želimo ugoditi ljudima, nego Bogu koji prosuđuje srca naša. </ab>
               <ab n="5"> (5) Nikada se zaista kako znate, ne poslužismo ni laskavom riječju ni
                - Bog nam je svjedok - prikrivenom pohlepom. </ab>
               <ab n="6"> (6) Niti smo od ljudi iskali slavu - ni od vas, ni od drugih - </ab>
               <ab n="7"> (7) premda smo se mogli nametnuti kao Kristovi apostoli. Ali bili smo
                među vama nježni kao majka što hrani i njeguje svoju djecu. </ab>
               <ab n="8"> (8) Tako, puni ljubavi prema vama, htjedosmo vam predati ne samo
                evanđelje Božje nego i naše duše jer ste nam omiljeli. </ab>
               <ab n="9"> (9) Sjećate se doista, braćo, našega truda i napora. Propovijedali
                smo vam evanđelje Božje i radili noću i danju da ne bismo opteretili koga od vas. </ab>
               <ab n="10"> (10) Svjedoci ste vi i Bog kako smo se sveto, pravedno i
                besprijekorno vladali prema vama, vjernicima. </ab>
               <ab n="11"> (11) Kao što znate, svakoga smo od vas kao otac svoju djecu, </ab>
               <ab n="12"> (12) poticali, sokolili i zaklinjali da živite dostojno Boga koji
                vas pozva u svoje kraljevstvo i slavu. </ab>
               <ab n="13"> (13) Zato, eto, i mi bez prestanka zahvaljujemo Bogu što ste, kad od
                nas primiste riječ poruke Božje, primili ne riječ ljudsku, nego kakva uistinu jest,
                riječ Božju koja i djeluje u vama, vjernicima. </ab>
               <ab n="14"> (14) Doista, vi ste, braćo, postali nasljedovatelji crkava Božjih
                koje su u Judeji u Kristu Isusu: i vi isto trpite od svojih suplemenika što i oni od
                Židova, </ab>
               <ab n="15"> (15) koji su i Gospodina Isusa i proroke ubili, i nas progonili, te
                Bogu ne ugađaju i svim se ljudima protive </ab>
               <ab n="16"> (16) kad nam priječe propovijedati poganima da se spase, da bi tako
                u svako vrijeme navršili mjeru zlodjela svojih. Ali sručio se na njih konačni gnjev. </ab>
               <ab n="17"> (17) A mi, braćo, pošto smo za kratko vrijeme ostali bez vas -
                licem, ne srcem - brže se bolje, u silnoj čežnji, požurismo ugledati vaše lice. </ab>
               <ab n="18"> (18) Zaista, htjedosmo k vama - ja, Pavao, i jednom i dvaput - ali
                nas je spriječio Sotona. </ab>
               <ab n="19"> (19) Ta tko li će biti naša nada, radost ili vijenac dični - zar
                možda ne i vi? - pred Gospodinom našim Isusom o njegovu Dolasku? </ab>
               <ab n="20"> (20) Vi ste doista slava naša i radost! </ab>
            </div>
            <div n="3" type="chapter">
               <ab n="1"> (3.1) Zato kad više ne mogosmo izdržati, pristadosmo ostati u Ateni
                sami </ab>
               <ab n="2"> (2) te poslasmo Timoteja, brata našega i suradnika Božjega u Kristovu
                evanđelju, da vas učvrsti i ohrabri u vjeri </ab>
               <ab n="3"> (3) da se nitko ne pokoleba u tim nevoljama. Ta i sami znate da smo
                za to određeni: </ab>
               <ab n="4"> (4) doista, kad smo bili kod vas, pretkazivali smo kako nas imaju
                zadesiti nevolje, što se, kako znate, i dogodilo. </ab>
               <ab n="5"> (5) Zbog toga i ja, ne mogavši više izdržati, poslah da saznam o
                vašoj vjeri, da vas možda Zavodnik nije zaveo te je naš trud postao uzaludan. </ab>
               <ab n="6"> (6) A sada kad se Timotej od vas k nama vratio i donio nam radosnu
                vijest o vašoj vjeri i ljubavi, i da nas se sveudilj ugodno sjećate i čeznete
                vidjeti nas, kao i mi vas - </ab>
               <ab n="7"> (7) zbog toga smo, braćo, nad vama, vašom vjerom, bili utješeni uza
                svu svoju tjeskobu i nevolju. </ab>
               <ab n="8"> (8) Da, sada živimo kada ste vi postojani u Gospodinu! </ab>
               <ab n="9"> (9) I kojom bismo zahvalom mogli Bogu uzvratiti za vas, za svu radost
                kojom se zbog vas radujemo pred Bogom svojim, </ab>
               <ab n="10"> (10) dok noću i danju najusrdnije molimo da vidimo vaše lice i
                nadoknadimo manjkavosti vaše vjere? </ab>
               <ab n="11"> (11) A sam Bog i Otac naš i Gospodin naš Isus upravio naš put prema
                vama! </ab>
               <ab n="12"> (12) Vama pak Gospodin dao te jedni prema drugima i prema svima
                rasli i obilovali ljubavlju kakva je i naša prema vama. </ab>
               <ab n="13"> (13) Učvrstio vam srca da budu besprijekorno sveta pred Bogom i Ocem
                našim o Dolasku Gospodina našega Isusa i svih svetih njegovih s njime. </ab>
            </div>
            <div n="4" type="chapter">
               <ab n="1"> (4.1) Uostalom, braćo, molimo vas i zaklinjemo u Gospodinu Isusu:
                primili ste od nas kako treba da živite da biste ugodili Bogu. Vi tako i živite pa
                sve više napredujete! </ab>
               <ab n="2"> (2) Ta znate koje smo vam zapovijedi dali u Gospodinu Isusu. </ab>
               <ab n="3"> (3) Doista, ovo je volja Božja: vaše posvećenje - da se uzdržavate od
                bludnosti, </ab>
               <ab n="4"> (4) da svatko od vas zna svoje tijelo posjedovati u svetosti i
                poštovanju, </ab>
               <ab n="5"> (5) a ne u pohotnoj strasti kao pogani koji ne poznaju Boga, </ab>
               <ab n="6"> (6) pa time ne prikraćivati i varati svoga brata. Jer Gospodin je
                osvetnik za sve to, kao što vam već rekosmo i posvjedočismo. </ab>
               <ab n="7"> (7) Bog nas, doista, nije pozvao na nečistoću, nego na svetost. </ab>
               <ab n="8"> (8) Prema tome, tko to odbacuje, ne odbacuje čovjeka nego Boga koji
                svoga Duha Svetoga udahnjuje u vas. </ab>
               <ab n="9"> (9) A o bratoljublju vam nije potrebno pisati. Ta i sami ste od Boga
                naučili ljubiti jedni druge, </ab>
               <ab n="10"> (10) a to doista i činite prema svoj braći u cijeloj Makedoniji.
                Samo vas, braćo, potičemo da u tom još više uznapredujete </ab>
               <ab n="11"> (11) pa da se trsite mirno živjeti, svoje činiti i raditi svojim
                rukama, kako smo vam zapovijedili, </ab>
               <ab n="12"> (12) te tako časno živite prema onima vani i nikoga ne trebate. </ab>
               <ab n="13"> (13) Nećemo da budete u neznanju, braćo, o onima koji su usnuli, da
                ne tugujete kao drugi koji nemaju nade. </ab>
               <ab n="14"> (14) Doista, ako vjerujemo da je Isus umro i uskrsnuo, onda će Bog i
                one koji usnuše u Isusu, privesti zajedno s njime. </ab>
               <ab n="15"> (15) Ovo vam uistinu velimo po riječi Gospodnjoj: mi živi, preostali
                za Dolazak Gospodnji, nećemo preteći onih koji su usnuli. </ab>
               <ab n="16"> (16) Jer sam će Gospodin - na zapovijed, na glas arkanđelov, na zov
                trublje Božje - sići s neba. I najprije će uskrsnuti mrtvi u Kristu, </ab>
               <ab n="17"> (17) a zatim ćemo mi živi, preostali, zajedno s njima biti poneseni
                na oblacima u susret Gospodinu, u zrak. I tako ćemo uvijek biti s Gospodinom. </ab>
               <ab n="18"> (18) Tješite se dakle uzajamno ovim riječima! </ab>
            </div>
            <div n="5" type="chapter">
               <ab n="1"> (5.1) A o vremenima i trenucima nije, braćo, potrebno pisati vam. </ab>
               <ab n="2"> (2) Ta i sami dobro znate da Dan Gospodnji dolazi baš kao kradljivac
                u noći. </ab>
               <ab n="3"> (3) Dok još budu govorili: "Mir i sigurnost", zadesit će ih iznenadna
                propast kao trudovi trudnicu i neće umaći. </ab>
               <ab n="4"> (4) Ali vi, braćo, niste u tami, da bi vas Dan mogao zaskočiti kao
                kradljivac: </ab>
               <ab n="5"> (5) ta svi ste vi sinovi svjetlosti i sinovi dana. Nismo doista od
                noći ni od tame. </ab>
               <ab n="6"> (6) Onda i ne spavajmo kao ostali, nego bdijmo i trijezni budimo. </ab>
               <ab n="7"> (7) Jer koji spavaju, noću spavaju; i koji se opijaju, noću se
                opijaju. </ab>
               <ab n="8"> (8) A mi koji smo od dana, budimo trijezni, obucimo oklop vjere i
                ljubavi i stavimo kacigu, nadu spasenja! </ab>
               <ab n="9"> (9) Ta Bog nas nije odredio za gnjev, nego da imamo spasenje po
                Gospodinu našem Isusu Kristu, </ab>
               <ab n="10"> (10) koji je za nas umro da - bdjeli ili spavali - zajedno s njime
                živimo. </ab>
               <ab n="11"> (11) Zato, tješite se uzajamno i izgrađujte jedan drugoga, kako i
                činite. </ab>
               <ab n="12"> (12) Molimo vas, braćo: priznajte one koji se trude među vama, koji
                su vam predstojnici u Gospodinu i opominju vas; </ab>
               <ab n="13"> (13) s ljubavlju ih nadasve cijenite poradi njihova djela! Gajite
                mir među sobom! </ab>
               <ab n="14"> (14) Potičemo vas, braćo: opominjite neuredne, sokolite malodušne,
                podržavajte slabe, budite velikodušni prema svima! </ab>
               <ab n="15"> (15) Pazite da tko komu zlo zlom ne uzvrati, nego uvijek promičite
                dobro jedni prema drugima i prema svima. </ab>
               <ab n="16"> (16) Uvijek se radujte! </ab>
               <ab n="17"> (17) Bez prestanka se molite! </ab>
               <ab n="18"> (18) U svemu zahvaljujte! Jer to je za vas volja Božja u Kristu
                Isusu. </ab>
               <ab n="19"> (19) Duha ne trnite, </ab>
               <ab n="20"> (20) proroštava ne prezirite! </ab>
               <ab n="21"> (21) Sve provjeravajte: dobro zadržite, </ab>
               <ab n="22"> (22) svake se sjene zla klonite! </ab>
               <ab n="23"> (23) A sam Bog mira neka vas posvema posveti i cijelo vaše biće -
                duh vaš i duša i tijelo - neka se besprijekornim, savršenim sačuva za Dolazak
                Gospodina našega Isusa Krista. </ab>
               <ab n="24"> (24) Vjeran je Onaj tko vas poziva: on će to i učiniti. </ab>
               <ab n="25"> (25) Braćo, molite i za nas! </ab>
               <ab n="26"> (26) Pozdravite svu braću cjelovom svetim. </ab>
               <ab n="27"> (27) Zaklinjem vas u Gospodinu: neka se ova poslanica pročita svoj
                braći. </ab>
               <ab n="28"> (28) Milost Gospodina našega Isusa Krista s vama! </ab>
            </div>
         </div>
         <div n="53" ana="2Thes" type="book">
            <div n="1" type="chapter">
               <ab n="1"> (1.1) Pavao, Silvan i Timotej Crkvi Solunjana u Bogu Ocu našemu i
                Gospodinu Isusu Kristu. </ab>
               <ab n="2"> (2) Milost vam i mir od Boga Oca i Gospodina Isusa Krista! </ab>
               <ab n="3"> (3) Zahvaljivati moramo Bogu uvijek za vas, braćo, kao što dolikuje
                jer izvanredno raste vaša vjera i množi se ljubav svakoga od vas prema drugima, </ab>
               <ab n="4"> (4) tako da se mi sami po crkvama Božjim vama ponosimo zbog vaše
                postojanosti i vjere u svim progonstvima i nevoljama koje podnosite. </ab>
               <ab n="5"> (5) One su najava pravednog Suda Božjega: da ćete se naći dostojni
                kraljevstva Božjega za koje i trpite. </ab>
               <ab n="6"> (6) Jer pravo je da Bog vašim mučiteljima mukom, </ab>
               <ab n="7"> (7) a vama, mučenima, zajedno s nama spokojem uzvrati kad se Gospodin
                Isus objavi s nama, zajedno s anđelima svoje moći, </ab>
               <ab n="8"> (8) u ognju žarkome i osveti se onima koji ne poznaju Boga i ne
                pokoravaju se evanđelju Gospodina našega Isusa. </ab>
               <ab n="9"> (9) Oni će biti kažnjeni vječnom propašću, daleko od lica Gospodnjega
                i od slave njegova veličanstva, </ab>
               <ab n="10"> (10) kada - u onaj Dan - dođe da se proslavi u svojim svetima i da
                se prodiči u svima koji povjerovaše. Jer povjerovalo se svjedočanstvu našemu među
                vama. </ab>
               <ab n="11"> (11) Zato i molimo uvijek za vas da vas Bog učini dostojnima poziva
                i snažno dovede do punine svako vaše nastojanje oko dobra i djelo vaše vjere </ab>
               <ab n="12"> (12) te da se proslavi ime Gospodina našega Isusa u vama i vi u
                njemu - po milosti Boga našega i Gospodina Isusa Krista. </ab>
            </div>
            <div n="2" type="chapter">
               <ab n="1"> (2.1) A što se tiče Dolaska Gospodina našega Isusa Krista i našeg
                okupljanja oko njega, molimo vas, braćo: </ab>
               <ab n="2"> (2) ne dajte se brzo pokolebati u svom shvaćanju niti uznemiriti ni
                nekim duhom, ni nekom riječju, ni nekim tobože našim pismom, kao da će sad-na Dan
                Gospodnji. </ab>
               <ab n="3"> (3) Neka vas nitko ne zavede ni na koji način. Jer ako prije ne dođe
                onaj otpad i ne otkrije se Čovjek bezakonja, Sin propasti, </ab>
               <ab n="4"> (4) Protivnik, onaj koji uzdiže sebe protiv svega što se zove Bog ili
                svetinja, dotle da i u Božji hram zasjedne gradeći se Bogom... </ab>
               <ab n="5"> (5) Ne sjećate li se, to sam vam govorio dok sam još bio među vama? </ab>
               <ab n="6"> (6) I sada znate što ga zadržava da bi se pojavio tek u svoje
                vrijeme. </ab>
               <ab n="7"> (7) Doista, otajstvo bezakonja već je na djelu, samo ima tko da ga
                sada zadržava dok ne bude uklonjen. </ab>
               <ab n="8"> (8) Tada će se otkriti Bezakonik. Njega će Gospodin Isus pogubiti
                dahom usta i uništiti pojavkom Dolaska svoga - </ab>
               <ab n="9"> (9) njega koji djelovanjem Sotoninim dolazi sa svom silom, lažnim
                znamenjima i čudesima </ab>
               <ab n="10"> (10) i sa svim nepravednim zavaravanjem onih koji propadaju poradi
                toga što ne prihvatiše ljubavi prema istini da bi se spasili. </ab>
               <ab n="11"> (11) I zato im Bog šalje djelovanje zavodničko da povjeruju laži </ab>
               <ab n="12"> (12) te budu osuđeni svi koji nisu povjerovali istini, nego su se
                odlučili za nepravednost. </ab>
               <ab n="13"> (13) Mi pak moramo uvijek zahvaljivati Bogu za vas, braćo od
                Gospodina ljubljena, što vas je od početka odabrao za spasenje, posvećenjem u Duhu i
                vjerom u istinu. </ab>
               <ab n="14"> (14) Da, na to vas pozva po našem evanđelju - na posjedovanje slave
                Gospodina našega Isusa Krista. </ab>
               <ab n="15"> (15) Stoga braćo, čvrsto stojte i držite se predaja u kojima ste
                poučeni bilo našom riječju, bilo pismom. </ab>
               <ab n="16"> (16) A sam Gospodin naš Isus Krist i Bog, Otac naš, koji nas uzljubi
                i koji nam po milosti dade trajno ohrabrenje i dobru nadu, </ab>
               <ab n="17"> (17) neka ohrabri vaša srca i neka ih učvrsti u svakom dobru djelu i
                riječi! </ab>
            </div>
            <div n="3" type="chapter">
               <ab n="1"> (3.1) Uostalom, molite, braćo, za nas da riječ Gospodnja trči i
                proslavlja se kao i u vas </ab>
               <ab n="2"> (2) i da se oslobodimo nezgodnih i opakih ljudi. Jer nemaju svi
                vjere! </ab>
               <ab n="3"> (3) Ali, vjeran je Gospodin koji će nas učvrstiti i sačuvati od
                Zloga. </ab>
               <ab n="4"> (4) A uzdamo se, u Gospodinu, u vas: da vršite i da ćete vršiti ono
                što vam zapovijedamo. </ab>
               <ab n="5"> (5) A Gospodin neka upravi srca vaša k ljubavi Božjoj i postojanosti
                Kristovoj. </ab>
               <ab n="6"> (6) Zapovijedamo vam, braćo, u ime Gospodina Isusa Krista da se
                klonite svakoga brata što živi neuredno i ne po predaji koju primiste od nas. </ab>
               <ab n="7"> (7) Ta sami znate kako nas treba nasljedovati. Jer dok bijasmo među
                vama, nismo živjeli neuredno: </ab>
               <ab n="8"> (8) ničiji kruh nismo badava jeli, nego smo u trudu i naporu noću i
                danju radili da ne bismo opteretili koga od vas. </ab>
               <ab n="9"> (9) Ne što ne bismo imali prava, nego da vam sebe damo za uzor koji
                ćete nasljedovati. </ab>
               <ab n="10"> (10) Doista, dok bijasmo u vas, ovo vam zapovijedasmo: Tko neće da
                radi, neka i ne jede! </ab>
               <ab n="11"> (11) A čujemo da neki od vas žive neuredno: ništa ne rade, nego
                dangube. </ab>
               <ab n="12"> (12) Takvima zapovijedamo i zaklinjemo ih u Gospodinu Isusu Kristu:
                neka s mirom rade i svoj kruh jedu. </ab>
               <ab n="13"> (13) Vama pak, braćo, neka ne dodija činiti dobro. </ab>
               <ab n="14"> (14) Ako li se tko ne pokorava našoj riječi u ovoj poslanici,
                zabilježite ga, ne drugujte s njime, da se postidi, </ab>
               <ab n="15"> (15) ali ga ne smatrajte neprijateljem, nego ga urazumljujte kao
                brata. </ab>
               <ab n="16"> (16) A sam Gospodin mira dao vam mir zauvijek i na svaki način!
                Gospodin sa svima vama! </ab>
               <ab n="17"> (17) Pozdrav mojom rukom, Pavlovom. Ovo je znak u svakoj poslanici:
                ovako pišem. </ab>
               <ab n="18"> (18) Milost Gospodina našega Isusa Krista sa svima vama! </ab>
            </div>
         </div>
         <div n="54" ana="1Tim" type="book">
            <div n="1" type="chapter">
               <ab n="1"> (1.1) Pavao, apostol Krista Isusa po nalogu Boga, Spasitelja našega,
                i Krista Isusa, nade naše, </ab>
               <ab n="2"> (2) Timoteju, pravomu sinu u vjeri: milost, milosrđe i mir od Boga
                Oca i Krista Isusa, Gospodina našega! </ab>
               <ab n="3"> (3) Kao što sam te zamolio kad sam odlazio u Makedoniju, ostani u
                Efezu da zapovijediš nekima neka ne naučavaju drugih nauka </ab>
               <ab n="4"> (4) i neka se ne zanose beskrajnim bajkama i rodoslovljima, koja više
                pogoduju rasprama negoli rasporedbi Božjoj po vjeri. </ab>
               <ab n="5"> (5) Svrha je te zapovijedi ljubav iz čista srca, dobre savjesti i
                vjere neprijetvorne. </ab>
               <ab n="6"> (6) To su neki promašili i zastranili u praznorječje; </ab>
               <ab n="7"> (7) htjeli bi biti učitelji Zakona, a ne razumiju ni što govore ni
                što tvrde. </ab>
               <ab n="8"> (8) A mi znamo da je Zakon dobar ako se tko njime služi zakonito, </ab>
               <ab n="9"> (9) svjestan toga da je Zakon tu ne za pravednika nego za bezakonike
                i nepokornike, nepobožnike i grešnike, bezbožnike i svetogrdnike, ocoubojice i
                materoubojice, koljače, </ab>
               <ab n="10"> (10) bludnike, muškoložnike, trgovce ljudima, varalice,
                krivokletnike, i ima li još što protivno zdravom nauku - </ab>
               <ab n="11"> (11) po evanđelju Slave blaženoga Boga koje je meni povjereno. </ab>
               <ab n="12"> (12) Zahvalan sam Onome koji mi dade snagu - Kristu Isusu, Gospodinu
                našemu - jer me smatrao vrijednim povjerenja, kad u službu postavi mene </ab>
               <ab n="13"> (13) koji prije bijah hulitelj, progonitelj i nasilnik. Ali
                pomilovan sam jer sam to u neznanju učinio, još u nevjeri. </ab>
               <ab n="14"> (14) I milost Gospodina našega preobilovala je zajedno s vjerom i
                ljubavlju, u Kristu Isusu. </ab>
               <ab n="15"> (15) Vjerodostojna je riječ i vrijedna da se posve prihvati: Isus
                Krist dođe na svijet spasiti grešnike, od kojih sam prvi ja. </ab>
               <ab n="16"> (16) A pomilovan sam zato da na meni prvome Isus Krist pokaže svu
                strpljivost i pruži primjer svima koji će povjerovati u njega za život vječni. </ab>
               <ab n="17"> (17) A Kralju vjekova, besmrtnome, nevidljivome, jedinome Bogu čast
                i slava u vijeke vjekova. Amen. </ab>
               <ab n="18"> (18) Taj ti zadatak predajem, sine Timoteju, u skladu s proroštvima
                nekoć nad tobom izrečenima: na njih oslonjen, bij boj plemeniti </ab>
               <ab n="19"> (19) imajući vjeru i dobru savjest, koju su neki odbacili i
                doživjeli brodolom vjere. </ab>
               <ab n="20"> (20) Među njima je Himenej i Aleksandar, koje sam predao Sotoni da
                nauče ne huliti. </ab>
            </div>
            <div n="2" type="chapter">
               <ab n="1"> (2.1) Dakle, preporučujem prije svega da se obavljaju prošnje,
                molitve, molbenice i zahvalnice za sve ljude, </ab>
               <ab n="2"> (2) za kraljeve i sve koji su na vlasti, da provodimo miran i
                spokojan život u svoj bogoljubnosti i ozbiljnosti. </ab>
               <ab n="3"> (3) To je dobro i ugodno pred Spasiteljem našim Bogom, </ab>
               <ab n="4"> (4) koji hoće da se svi ljudi spase i dođu do spoznanja istine. </ab>
               <ab n="5"> (5) Jer jedan je Bog, jedan je i posrednik između Boga i ljudi,
                čovjek - Krist Isus, </ab>
               <ab n="6"> (6) koji sebe samoga dade kao otkup za sve. To je u svoje vrijeme
                dano svjedočanstvo, </ab>
               <ab n="7"> (7) za koje sam ja postavljen propovjednikom i apostolom - istinu
                govorim, ne lažem - učiteljem naroda u vjeri i istini. </ab>
               <ab n="8"> (8) Hoću dakle da muškarci mole na svakome mjestu, podižući čiste
                ruke bez srdžbe i raspre; </ab>
               <ab n="9"> (9) isto tako žene - u doličnu držanju: neka se rese stidljivošću i
                razborom, ne pletenicama i zlatom ili biserjem ili skupocjenim odijelom, </ab>
               <ab n="10"> (10) nego - dobrim djelima, kako dolikuje ženama koje ispovijedaju
                bogoljubnost. </ab>
               <ab n="11"> (11) Žena neka u miru prima pouku sa svom podložnošću. </ab>
               <ab n="12"> (12) Poučavati pak ženi ne dopuštam, ni vladati nad mužem, nego -
                neka bude na miru. </ab>
               <ab n="13"> (13) Jer prvi je oblikovan Adam, onda Eva; </ab>
               <ab n="14"> (14) i Adam nije zaveden, a žena je, zavedena, učinila prekršaj. </ab>
               <ab n="15"> (15) A spasit će se rađanjem djece ako ustraje u vjeri, ljubavi i
                posvećivanju, s razborom. </ab>
            </div>
            <div n="3" type="chapter">
               <ab n="1"> (3.1) Vjerodostojna je riječ: teži li tko za nadgledništvom, časnu
                službu želi. </ab>
               <ab n="2"> (2) Treba stoga da nadglednik bude besprijekoran, jedne žene muž,
                trijezan, razuman, sređen, gostoljubiv, sposoban poučavati, </ab>
               <ab n="3"> (3) ne vinu sklon, ne nasilan nego popustljiv, ne ratoboran, ne
                srebroljubac; </ab>
               <ab n="4"> (4) da svojom kućom dobro upravlja i sinove drži u pokornosti sa svom
                ozbiljnošću - </ab>
               <ab n="5"> (5) a ne zna li netko svojom kućom upravljati, kako će se brinuti za
                Crkvu Božju? - </ab>
               <ab n="6"> (6) ne novoobraćenik da se ne bi uzoholio i pao pod osudu đavlovu. </ab>
               <ab n="7"> (7) A treba da ima i lijepo svjedočanstvo od onih vani, da ne bi u
                rug upao i zamku đavlovu. </ab>
               <ab n="8"> (8) Đakoni isto tako treba da budu ozbiljni, ne dvolični, ne odani
                mnogom vinu ni prljavu dobitku - </ab>
               <ab n="9"> (9) imajući otajstvo vjere u čistoj savjesti. </ab>
               <ab n="10"> (10) I neka se najprije iskušavaju, pa onda, budu li besprigovorni,
                neka obavljaju službu. </ab>
               <ab n="11"> (11) Žene isto tako neka budu ozbiljne, ne klevetnice nego trijezne,
                vjerne u svemu. </ab>
               <ab n="12"> (12) đakoni neka budu jedne žene muževi, neka dobro upravljaju
                djecom i svojim kućama. </ab>
               <ab n="13"> (13) Jer oni koji dobro obavljaju službu, stječu častan položaj i
                veliku smjelost u vjeri, vjeri u Isusu Kristu. </ab>
               <ab n="14"> (14) Ovo ti pišem u nadi da ću ubrzo doći k tebi, </ab>
               <ab n="15"> (15) a okasnim li, da znaš kako se treba vladati u kući Božjoj, koja
                je Crkva Boga živoga, stup i uporište istine. </ab>
               <ab n="16"> (16) Da, po sveopćem uvjerenju, veliko je Otajstvo pobožnosti: On,
                očitovan u tijelu, opravdan u Duhu, viđen od anđela, propovijedan među narodima,
                vjerovan u svijetu, uznesen u slavu. </ab>
            </div>
            <div n="4" type="chapter">
               <ab n="1"> (4.1) Duh izričito govori da će u posljednja vremena neki otpasti od
                vjere i prikloniti se prijevarnim duhovima i zloduhovskim naucima. </ab>
               <ab n="2"> (2) A sve to pod utjecajem himbe lažljivaca otupjele savjesti </ab>
               <ab n="3"> (3) koji zabranjuju ženiti se i nameću uzdržavati se od jela što ih
                je Bog stvorio da ih sa zahvalnošću uzimaju oni koji vjeruju i znaju istinu. </ab>
               <ab n="4"> (4) Doista, svako je Božje stvorenje dobro i ne valja odbaciti ništa
                što se uzima sa zahvalnošću </ab>
               <ab n="5"> (5) jer se posvećuje riječju Božjom i molitvom. </ab>
               <ab n="6"> (6) To izlaži braći i bit ćeš dobar poslužitelj Krista Isusa, hranjen
                riječima vjere i dobroga nauka za kojim postojano ideš. </ab>
               <ab n="7"> (7) Svjetovne pak i bablje priče odbijaj! Vježbaj se u pobožnosti! </ab>
               <ab n="8"> (8) Uistinu, tjelesno vježbanje malo čemu koristi, a pobožnost je
                svemu korisna jer joj je obećan život - sadašnji i budući. </ab>
               <ab n="9"> (9) Vjerodostojna je to riječ i vrijedna da se posve prihvati. </ab>
               <ab n="10"> (10) Ta za to se trudimo i borimo jer se pouzdajemo u Boga živoga
                koji je Spasitelj svih ljudi, ponajpače vjernika. </ab>
               <ab n="11"> (11) Zapovijedaj to i naučavaj! </ab>
               <ab n="12"> (12) Nitko neka ne prezire tvoje mladosti, nego budi uzor vjernicima
                u riječi, u vladanju, u ljubavi, u vjeri, u čistoći. </ab>
               <ab n="13"> (13) Dok ne dođem, posveti se čitanju, poticanju, poučavanju. </ab>
               <ab n="14"> (14) Ne zanemari milosnog dara koji je u tebi, koji ti je dan po
                proroštvu zajedno s polaganjem ruku starješinstva. </ab>
               <ab n="15"> (15) Oko toga nastoj, sav u tom budi da tvoj napredak bude svima
                očit. </ab>
               <ab n="16"> (16) Pripazi na samog sebe i na poučavanje! Ustraj u tome! Jer to
                vršeći, spasit ćeš i sebe i one koji te slušaju. </ab>
            </div>
            <div n="5" type="chapter">
               <ab n="1"> (5.1) Na starca se ne otresaj, nego ga nagovaraj kao oca, mladiće kao
                braću, </ab>
               <ab n="2"> (2) starice kao majke, djevojke kao sestre - u svoj čistoći. </ab>
               <ab n="3"> (3) Udovice poštuj - one koje su zaista udovice. </ab>
               <ab n="4"> (4) Ako li ipak koja udovica ima djecu ili unuke, neka najprije oni
                znaju očitovati svoju pobožnost prema vlastitom domu i uzdarjem uzvraćati
                roditeljima jer to je ugodno Bogu. </ab>
               <ab n="5"> (5) A ona koja je zaista udovica, posve sama, pouzdaje se u Boga,
                odana prošnjama i molitvama noć i dan; </ab>
               <ab n="6"> (6) ona, naprotiv, koja provodi lagodan život, živa je već umrla. </ab>
               <ab n="7"> (7) I to naglašuj da budu besprijekorne. </ab>
               <ab n="8"> (8) Ako li se tkogod za svoje, navlastito za ukućane, ne stara,
                zanijekao je vjeru i gori je od nevjernika. </ab>
               <ab n="9"> (9) U popis neka se unosi udovica ne mlađa od šezdeset godina, jednog
                muža žena, </ab>
               <ab n="10"> (10) koja ima svjedočanstvo dobrih djela: da je djecu odgojila, da
                je bila gostoljubiva, da je svetima noge prala, da je nevoljnima pomagala, da se
                svakom dobru djelu posvećivala. </ab>
               <ab n="11"> (11) Mlađe pak udovice odbijaj jer kad ih požuda odvrati od Krista,
                hoće se udati, </ab>
               <ab n="12"> (12) pa zasluže osudu što su pogazile prvotnu vjernost. </ab>
               <ab n="13"> (13) A uz to se, obilazeći po kućama, nauče biti besposlene, i ne
                samo besposlene, nego i brbljave i nametljive, govoreći što ne bi smjele. </ab>
               <ab n="14"> (14) Hoću dakle da se mlađe udaju, djecu rađaju, da budu kućevne te
                ne daju protivniku nikakva povoda za pogrđivanje. </ab>
               <ab n="15"> (15) Jer već su neke zastranile za Sotonom. </ab>
               <ab n="16"> (16) Ako koja vjernica ima udovica, neka im pomaže, a neka se ne
                opterećuje Crkva, da uzmogne pomoći onima koje su zaista udovice. </ab>
               <ab n="17"> (17) Starješine koji su dobri predstojnici dostojni su dvostruke
                časti, ponajpače oni koji se trude oko Riječi i poučavanja. </ab>
               <ab n="18"> (18) Pismo doista veli: Volu koji vrši ne zavezuj usta! I: Vrijedan
                je radnik plaće svoje. </ab>
               <ab n="19"> (19) Protiv starješine ne primaj tužbe, osim na osnovi dvaju ili
                triju svjedoka. </ab>
               <ab n="20"> (20) One koji griješe, pred svima ukori da i drugi imaju straha! </ab>
               <ab n="21"> (21) Zaklinjem te pred Bogom i Kristom Isusom i izabranim anđelima
                da se toga držiš bez predrasude i ništa ne činiš po naklonosti. </ab>
               <ab n="22"> (22) Ruku prebrzo ni na koga ne polaži i ne budi dionikom tuđih
                grijeha! Sebe čistim čuvaj! </ab>
               <ab n="23"> (23) Ne pij više samo vode, nego uzimaj malo vina poradi želuca i
                čestih svojih slabosti. </ab>
               <ab n="24"> (24) Grijesi nekih ljudi očiti su i prije suda, nekih pak samo nakon
                njega. </ab>
               <ab n="25"> (25) Tako su i dobra djela očita, a bila i drukčija, ne mogu se
                sakriti. </ab>
            </div>
            <div n="6" type="chapter">
               <ab n="1"> (6.1) Koji su pod jarmom, robovi, neka svoje gospodare smatraju svake
                časti dostojnima da se ne bi pogrđivalo ime Božje i nauk. </ab>
               <ab n="2"> (2) A oni kojima su gospodari vjernici, neka ih ne cijene manje zato
                što su braća, nego neka im još više služe jer ti koji primaju njihovo dobročinstvo
                vjernici su i ljubljena braća. To naučavaj i preporučuj! </ab>
               <ab n="3"> (3) A tko drukčije naučava i ne prianja uza zdrave riječi, riječi
                Gospodina našega Isusa Krista, i nauk u skladu s pobožnošću, </ab>
               <ab n="4"> (4) nadut je, puka neznalica, samo boluje od raspra i rječoborstava,
                od kojih nastaje zavist, svađa, pogrde, zla sumnjičenja, </ab>
               <ab n="5"> (5) razračunavanja ljudi pokvarene pameti i lišenih istine, što
                pobožnost smatraju dobitkom. </ab>
               <ab n="6"> (6) Pa i jest dobitak velik pobožnost, zadovoljna onim što ima! </ab>
               <ab n="7"> (7) Ta ništa nismo donijeli na svijet te iz njega ništa ni iznijeti
                ne možemo! </ab>
               <ab n="8"> (8) Imamo li dakle hranu i odjeću, zadovoljimo se time. </ab>
               <ab n="9"> (9) Jer oni koji se hoće bogatiti, upadaju u napast, zamku i mnoge
                nerazumne i štetne požude što ljude strovaljuju u zator i propast. </ab>
               <ab n="10"> (10) Zaista, korijen svih zala jest srebroljublje; njemu odani,
                mnogi odlutaše od vjere i sami sebe isprobadaše mukama mnogima. </ab>
               <ab n="11"> (11) A ti se, Božji čovječe, toga kloni! Teži za pravednošću,
                pobožnošću, vjerom, ljubavlju, postojanošću, krotkošću! </ab>
               <ab n="12"> (12) Bij dobar boj vjere, osvoji vječni život na koji si pozvan i
                radi kojega si dao ono lijepo svjedočanstvo pred mnogim svjedocima! </ab>
               <ab n="13"> (13) Zapovijedam pred Bogom koji svemu život daje i pred Kristom
                Isusom koji pred Poncijem Pilatom posvjedoči lijepo svjedočanstvo: </ab>
               <ab n="14"> (14) čuvaj Zapovijed, neokaljano i besprijekorno, do Pojavka
                Gospodina našega Isusa Krista. </ab>
               <ab n="15"> (15) Njega će u svoje vrijeme pokazati On, Blaženi i jedini Vladar,
                Kralj kraljeva i Gospodar gospodara, </ab>
               <ab n="16"> (16) koji jedini ima besmrtnost, prebiva u svjetlu nedostupnu, koga
                nitko od ljudi ne vidje niti ga vidjeti može. Njemu čast i vlast vjekovječna! Amen. </ab>
               <ab n="17"> (17) Onima koji su u sadašnjem svijetu bogati zapovijedaj neka ne
                budu bahati i neka se ne uzdaju u nesigurno bogatstvo, nego u Boga koji nam sve
                bogato daje na uživanje; </ab>
               <ab n="18"> (18) neka dobro čine, neka se bogate dobrim djelima, neka budu
                darežljivi, zajedničari - </ab>
               <ab n="19"> (19) prikupljajući sebi lijepu glavnicu za budućnost da osvoje onaj
                pravi život. </ab>
               <ab n="20"> (20) Timoteju, poklad čuvaj kloneći se svjetovnoga praznoglasja i
                proturječja nekog nazovispoznanja, </ab>
               <ab n="21"> (21) koje su neki ispovijedali pa od vjere zastranili. Milost s
                vama! </ab>
            </div>
         </div>
         <div n="55" ana="2Tim" type="book">
            <div n="1" type="chapter">
               <ab n="1"> (1.1) Pavao, apostol Krista Isusa voljom Božjom, po obećanju života,
                života u Kristu Isusu, </ab>
               <ab n="2"> (2) Timoteju, ljubljenom sinu: milost, milosrđe i mir od Boga Oca i
                Krista Isusa, Gospodina našega. </ab>
               <ab n="3"> (3) Zahvalan sam Bogu, kojemu onamo od predaka čiste savjesti služim,
                dok te se neprestano spominjem u svojim molitvama noć i dan. </ab>
               <ab n="4"> (4) Sjetim se tvojih suza i zaželim vidjeti te da se napunim radosti </ab>
               <ab n="5"> (5) imajući na pameti neprijetvornu vjeru koja je u tebi - onu vjeru
                koja je najprije prebivala u tvojoj baki Loidi i tvojoj majci Euniki, a uvjeren sam,
                i u tebi. </ab>
               <ab n="6"> (6) Poradi toga podsjećam te: raspiruj milosni dar Božji koji je u
                tebi po polaganju mojih ruku. </ab>
               <ab n="7"> (7) Jer nije nam Bog dao duha bojažljivosti, nego snage, ljubavi i
                razbora. </ab>
               <ab n="8"> (8) Ne stidi se stoga svjedočanstva za Gospodina našega, ni mene,
                sužnja njegova. Nego zlopati se zajedno sa mnom za evanđelje, po snazi Boga </ab>
               <ab n="9"> (9) koji nas je spasio i pozvao pozivom svetim - ne po našim djelima,
                nego po svojem naumu i milosti koja nam je dana u Kristu Isusu prije vremena
                vjekovječnih, </ab>
               <ab n="10"> (10) a očitovana je sada pojavkom Spasitelja našega Krista Isusa,
                koji obeskrijepi smrt i učini da zasja život i neraspadljivost - po evanđelju </ab>
               <ab n="11"> (11) za koje sam ja postavljen propovjednikom, apostolom i
                učiteljem. </ab>
               <ab n="12"> (12) Poradi toga i ovo trpim, ali se ne stidim jer znam komu sam
                povjerovao i uvjeren sam da je on moćan poklad moj sačuvati za onaj Dan. </ab>
               <ab n="13"> (13) Uzorom neka ti budu zdrave riječi koje si od mene čuo u vjeri i
                ljubavi u Kristu Isusu. </ab>
               <ab n="14"> (14) Lijepi poklad čuvaj po Duhu Svetom koji prebiva u nama. </ab>
               <ab n="15"> (15) Napustiše me, to znaš, svi u Aziji, među njima i Figel i
                Hermogen. </ab>
               <ab n="16"> (16) Neka Gospodin milosrđem podari Oneziforov dom jer me često
                osvježivao i nije se stidio mojih okova, </ab>
               <ab n="17"> (17) nego kad je bio u Rimu, brižljivo me potražio i našao. </ab>
               <ab n="18"> (18) Dao mu Gospodin naći milosrđe u Gospodina u onaj Dan! A koliko
                je usluga u Efezu iskazao, to ti najbolje znaš. </ab>
            </div>
            <div n="2" type="chapter">
               <ab n="1"> (2.1) Ti se dakle, dijete moje, jačaj milošću u Kristu Isusu </ab>
               <ab n="2"> (2) i što si od mene po mnogim svjedocima čuo, to predaj vjernim
                ljudima koji će biti podobni i druge poučiti. </ab>
               <ab n="3"> (3) S njima se zlopati kao dobar vojnik Krista Isusa. </ab>
               <ab n="4"> (4) Tko vojuje, ne zapleće se u svagdanje poslove kako bi se
                vojskovođi svidio. </ab>
               <ab n="5"> (5) I natječe li se tko, ne ovjenčava se ako se zakonito ne natječe. </ab>
               <ab n="6"> (6) Ratar koji se trudi treba da prvi primi od uroda. </ab>
               <ab n="7"> (7) Shvati što govorim! Ta dat će ti Gospodin razum u svemu. </ab>
               <ab n="8"> (8) Spominji se Isusa Krista, uskrsla od mrtvih, od potomstva
                Davidova - po mojem evanđelju. </ab>
               <ab n="9"> (9) Za nj se ja zlopatim sve do okova, kao zločinac. Ali riječ Božja
                nije okovana! </ab>
               <ab n="10"> (10) Stoga sve podnosim radi izabranih, da i oni postignu spasenje,
                spasenje u Kristu Isusu, zajedno s vječnom slavom. </ab>
               <ab n="11"> (11) Vjerodostojna je riječ: Ako s njime umrijesmo, s njime ćemo i
                živjeti. </ab>
               <ab n="12"> (12) Ako ustrajemo, s njime ćemo i kraljevati. Ako ga zaniječemo, i
                on će zanijekati nas. </ab>
               <ab n="13"> (13) Ako ne budemo vjerni, on vjeran ostaje. Ta ne može sebe
                zanijekati! </ab>
               <ab n="14"> (14) Na to podsjećaj zaklinjući pred Bogom neka ne bude
                rječoborstva: ničemu ne koristi, a na propast je onima koji slušaju. </ab>
               <ab n="15"> (15) Uznastoj da kao prokušan staneš pred Boga kao radnik koji se
                nema čega stidjeti, koji ispravno reže riječ istine. </ab>
               <ab n="16"> (16) Svjetovnih se pak praznorječja kloni: sve će više provaljivati
                prema bezbožnosti </ab>
               <ab n="17"> (17) i riječ će njihova kao rak-rana izgrizati. Od njih su Himenej i
                Filet, </ab>
               <ab n="18"> (18) koji zastraniše od istine tvrdeći da je uskrsnuće već bilo te
                nekima prevraćaju vjeru. </ab>
               <ab n="19"> (19) Ipak čvrsti temelj Božji stoji - pod ovim je pečatom: Poznaje
                Gospodin one koji su njegovi i neka se kloni zloće tko god imenuje ime Gospodnje. </ab>
               <ab n="20"> (20) Pa u velikoj kući ima posuda ne samo zlatnih i srebrnih, nego i
                drvenih i glinenih; i jedne su časne, druge pak nečasne. </ab>
               <ab n="21"> (21) Očisti li se dakle tko od toga, bit će posuda časna, posvećena,
                korisna Gospodaru, za svako dobro djelo prikladna. </ab>
               <ab n="22"> (22) A mladenačkih se strastvenosti kloni! Teži za pravednošću,
                vjerom, ljubavlju, mirom sa svima koji iz čista srca prizivlju Gospodina. </ab>
               <ab n="23"> (23) Lude pak i neobuzdane raspre odbijaj znajući da rađaju svađama. </ab>
               <ab n="24"> (24) A sluga Gospodnji treba da se ne svađa, nego da bude nježan
                prema svima, sposoban poučavati, zlo podnositi, </ab>
               <ab n="25"> (25) da s blagošću preodgaja protivnike, ne bi li ih Bog podario
                obraćenjem te spoznaju istinu </ab>
               <ab n="26"> (26) i ponovno budu trijezni izvan zamke đavla koji ih drži robljem
                svoje volje. </ab>
            </div>
            <div n="3" type="chapter">
               <ab n="1"> (3.1) A ovo znaj: u posljednjim danima nastat će teška vremena. </ab>
               <ab n="2"> (2) Ljudi će doista biti sebeljupci, srebroljupci, preuzetnici,
                oholice, hulitelji, roditeljima neposlušni, nezahvalnici, bezbožnici, </ab>
               <ab n="3"> (3) bešćutnici, nepomirljivci, klevetnici, neobuzdanici, goropadnici,
                neljubitelji dobra, </ab>
               <ab n="4"> (4) izdajice, brzopletnici, naduti, ljubitelji užitka više nego
                ljubitelji Boga. </ab>
               <ab n="5"> (5) Imaju obličje pobožnosti, ali snage su se njezine odrekli. I njih
                se kloni! </ab>
               <ab n="6"> (6) Od njih su doista oni što se uvlače u kuće i zarobljuju ženice,
                natovarene grijesima, vodane najrazličitijim strastima: </ab>
               <ab n="7"> (7) one uvijek uče, a nikako ne mogu doći do spoznaje istine. </ab>
               <ab n="8"> (8) Kao što se Janes i Jambres suprotstaviše Mojsiju, tako se i ovi,
                ljudi pokvarena uma, u vjeri neprokušani, suprotstavljaju istini. </ab>
               <ab n="9"> (9) Ali neće više napredovati jer bezumlje će ovih postati očito,
                kako se to i onima dogodilo. </ab>
               <ab n="10"> (10) A ti si pošao za mnom u poučavanju, u ponašanju, u naumu, u
                vjeri, u strpljivosti, u ljubavi, u postojanosti; </ab>
               <ab n="11"> (11) u progonstvima, u patnjama koje su me zadesile u Antiohiji, u
                Ikoniju, u Listri. Kakva li sam progonstva podnio! I iz svih me izbavio Gospodin! </ab>
               <ab n="12"> (12) A i svi koji hoće živjeti pobožno u Kristu Isusu, bit će
                progonjeni. </ab>
               <ab n="13"> (13) Zli pak ljudi i vračari napredovat će sve više u zlu - kao
                zavodnici i zavedeni. </ab>
               <ab n="14"> (14) Ti, naprotiv, ostani u onome u čemu si poučen i čemu si vjeru
                dao, svjestan od koga si sve poučen </ab>
               <ab n="15"> (15) i da od malena poznaješ Sveta pisma koja su vrsna učiniti te
                mudrim tebi na spasenje po vjeri, vjeri u Kristu Isusu. </ab>
               <ab n="16"> (16) Sve Pismo, bogoduho, korisno je za poučavanje, uvjeravanje,
                popravljanje, odgajanje u pravednosti, </ab>
               <ab n="17"> (17) da čovjek Božji bude vrstan, za svako dobro djelo podoban.
            </ab>
            </div>
            <div n="4" type="chapter">
               <ab n="1"> (4.1) Zaklinjem te pred Bogom i Kristom Isusom, koji će suditi žive i
                mrtve, zaklinjem te pojavkom njegovim i kraljevstvom njegovim: </ab>
               <ab n="2"> (2) propovijedaj Riječ, uporan budi - bilo to zgodno ili nezgodno -
                uvjeravaj, prijeti, zapovijedaj sa svom strpljivošću i poukom. </ab>
               <ab n="3"> (3) Jer doći će vrijeme kad ljudi neće podnositi zdrava nauka nego će
                sebi po vlastitim požudama nagomilavati učitelje kako im godi ušima; </ab>
               <ab n="4"> (4) od istine će uho odvraćati, a bajkama se priklanjati. </ab>
               <ab n="5"> (5) Ti, naprotiv, budi trijezan u svemu, zlopati se, djelo izvrši
                blagovjesničko, služenje svoje posve ispuni! </ab>
               <ab n="6"> (6) Jer ja se već prinosim za žrtvu ljevanicu, prispjelo je vrijeme
                moga odlaska. </ab>
               <ab n="7"> (7) Dobar sam boj bio, trku završio, vjeru sačuvao. </ab>
               <ab n="8"> (8) Stoga, pripravljen mi je vijenac pravednosti kojim će mi u onaj
                Dan uzvratiti Gospodin, pravedan sudac; ne samo meni, nego i svima koji s ljubavlju
                čekaju njegov pojavak. </ab>
               <ab n="9"> (9) Nastoj što prije doći k meni! </ab>
               <ab n="10"> (10) Jer Dema me, zaljubljen u sadašnji svijet, napustio i otišao u
                Solun; Krescencije u Galaciju, Tit u Dalmaciju. </ab>
               <ab n="11"> (11) Luka je jedini sa mnom. Marka uzmi i dovedi sa sobom jer mi je
                koristan za služenje. </ab>
               <ab n="12"> (12) Tihika sam poslao u Efez. </ab>
               <ab n="13"> (13) Kabanicu koju ostavih u Troadi kod Karpa, kada dođeš, donesi. I
                knjige, osobito pergamene. </ab>
               <ab n="14"> (14) Aleksandar kovač nanio mi je mnogo zla. Uzvratio mu Gospodin po
                njegovim djelima! </ab>
               <ab n="15"> (15) Njega se i ti čuvaj jer se veoma usprotivio našim riječima. </ab>
               <ab n="16"> (16) Za prve moje obrane nitko ne bijaše uza me, svi me napustiše.
                Ne uračunalo im se! </ab>
               <ab n="17"> (17) Ali Gospodin je stajao uza me, on me krijepio da se po meni
                potpuno razglasi Poruka te je čuju svi narodi; i izbavljen sam iz usta lavljih. </ab>
               <ab n="18"> (18) Izbavit će me Gospodin od svakoga zla djela i spasiti za svoje
                nebesko kraljevstvo. Njemu slava u vijeke vjekova! Amen! </ab>
               <ab n="19"> (19) Pozdravi Prisku i Akvilu i Oneziforov dom! </ab>
               <ab n="20"> (20) Erast osta u Korintu, a Trofima ostavih u Miletu bolesna. </ab>
               <ab n="21"> (21) Nastoj doći prije zime. Pozdravlja te Eubul, Pudencije, Lino,
                Klaudija i sva braća. </ab>
               <ab n="22"> (22) Gospodin s duhom tvojim. Milost s vama! </ab>
            </div>
         </div>
         <div n="56" ana="Tit" type="book">
            <div n="1" type="chapter">
               <ab n="1"> (1.1) Pavao, sluga Božji i apostol Isusa Krista poradi vjere
                izabranika Božjih i spoznanja istine usmjerene k pobožnosti </ab>
               <ab n="2"> (2) u nadi života vječnoga što ga, prije vremena vjekovječnih, obeća
                Bog, On koji ne laže, </ab>
               <ab n="3"> (3) a u svoje doba očitova riječ svoju u propovijedanju koje je meni
                povjereno po odredbi Spasitelja našega, Boga: </ab>
               <ab n="4"> (4) Titu, pravomu sinu po zajedničkoj vjeri, milost i mir od Boga i
                Krista Isusa, Spasitelja našega! </ab>
               <ab n="5"> (5) Poradi toga ostavih te na Kreti da urediš preostalo te po
                gradovima postaviš starješine kako sam ti ja odredio: </ab>
               <ab n="6"> (6) je li tko besprigovoran, jedne žene muž, jesu li mu djeca
                vjernici i ne pod optužbom raskalašenosti ili nepokorna... </ab>
               <ab n="7"> (7) Jer nadstojnik kao Božji upravitelj treba da bude besprigovoran:
                ne samoživ, ne jedljiv, ne vinu sklon, ni nasilju, ni prljavu dobitku, </ab>
               <ab n="8"> (8) nego gostoljubiv, ljubitelj dobra, razuman, pravedan, svet,
                uzdržljiv, </ab>
               <ab n="9"> (9) priljubljen uz vjerodostojnu riječ nauka da može i hrabriti u
                zdravom nauku i uvjeravati protivnike. </ab>
               <ab n="10"> (10) Jer mnogi su nepokorni, praznorječni i zavodnici, ponajpače oni
                iz obrezanja. </ab>
               <ab n="11"> (11) Njima treba začepiti usta jer cijele domove prevraćaju
                naučavajući što ne bi smjeli, i to poradi prljava dobitka. </ab>
               <ab n="12"> (12) Reče netko od njih, njihov vlastiti prorok: "Krećani uvijek
                lašci, opake zvijeri, trbusi dangubni." </ab>
               <ab n="13"> (13) Svjedočanstvo je to istinito. Zato ih karaj oštro da budu
                zdravi u vjeri, </ab>
               <ab n="14"> (14) da ne prianjaju uza židovske bajke i propise ljudi koji se
                odvraćaju od istine. </ab>
               <ab n="15"> (15) Sve je čisto čistima; okaljanima pak i nevjernima ništa čisto,
                nego su im okaljani i razum i savjest. </ab>
               <ab n="16"> (16) Ispovijedaju da Boga poznaju, ali djelima ga niječu - odvratni,
                neposlušni i za koje god dobro djelo nepodesni. </ab>
            </div>
            <div n="2" type="chapter">
               <ab n="1"> (2.1) Ti, naprotiv, govori što se priliči zdravu nauku: </ab>
               <ab n="2"> (2) starci da budu trijezni, ozbiljni, razumni, zdrave vjere,
                ljubavi, postojanosti; </ab>
               <ab n="3"> (3) starice isto tako - vladanja kakvo dolikuje svetima: ne
                klevetnice, ne ropkinje mnogog vina, nego učiteljice dobra </ab>
               <ab n="4"> (4) da urazumljuju mlađe neka ljube svoje muževe, djecu, </ab>
               <ab n="5"> (5) neka budu razumne, čiste, kućevne, dobre, podložne svojim
                muževima da se riječ Božja ne bi pogrđivala. </ab>
               <ab n="6"> (6) Mladiće isto tako potiči da budu razumni. </ab>
               <ab n="7"> (7) U svemu se pokaži uzorom dobrih djela: u poučavanju -
                nepokvarljivost, ozbiljnost, </ab>
               <ab n="8"> (8) riječ zdrava, besprigovorna da se onaj nasuprot postidi nemajući
                o nama reći ništa zlo. </ab>
               <ab n="9"> (9) Robovi neka se svojim gospodarima u svemu podlažu, ugađaju im, ne
                proturječe, </ab>
               <ab n="10"> (10) ne pronevjeruju, nego neka im iskazuju svaku dobru vjernost da
                u svemu budu ures nauku Spasitelja našega, Boga. </ab>
               <ab n="11"> (11) Pojavila se doista milost Božja, spasiteljica svih ljudi; </ab>
               <ab n="12"> (12) odgojila nas da se odreknemo bezbožnosti i svjetovnih požuda te
                razumno, pravedno i pobožno živimo u sadašnjem svijetu, </ab>
               <ab n="13"> (13) iščekujući blaženu nadu i pojavak slave velikoga Boga i
                Spasitelja našega Isusa Krista. </ab>
               <ab n="14"> (14) On sebe dade za nas da nas otkupi od svakoga bezakonja i očisti
                sebi Narod izabrani koji revnuje oko dobrih djela. </ab>
               <ab n="15"> (15) To govori, zapovijedaj, karaj sa svom vlašću. Nitko neka te ne
                prezire. </ab>
            </div>
            <div n="3" type="chapter">
               <ab n="1"> (3.1) Podsjećaj ih da se podlažu poglavarstvima, vlastima, da
                slušaju, da budu spremni na svako dobro djelo, </ab>
               <ab n="2"> (2) nikoga da ne pogrđuju, da budu neratoborni, popustljivi, da
                očituju svaku blagost prema svim ljudima. </ab>
               <ab n="3"> (3) Jer i mi nekoć bijasmo nerazumni, nepokorni, lutalice, robovi
                raznih požuda i naslada, živjeli smo u zlu i zavisti, odvratni bili, mrzili jedni
                druge. </ab>
               <ab n="4"> (4) Ali kad se pojavila dobrostivost i čovjekoljublje Spasitelja
                našega, Boga, </ab>
               <ab n="5"> (5) on nas spasi ne po djelima što ih u pravednosti mi učinismo, nego
                po svojem milosrđu: kupelji novoga rođenja i obnavljanja po Duhu Svetom </ab>
               <ab n="6"> (6) koga bogato izli na nas po Isusu Kristu, Spasitelju našemu, </ab>
               <ab n="7"> (7) da opravdani njegovom milošću budemo, po nadi, baštinici života
                vječnoga. </ab>
               <ab n="8"> (8) Vjerodostojna je ovo riječ i hoću da to uporno tvrdiš te da oni
                koji su povjerovali Bogu uznastoje prednjačiti dobrim djelima. To je dobro i korisno
                ljudima. </ab>
               <ab n="9"> (9) A ludih se raspra, i rodoslovlja, i svađa, i sukoba zakonskih
                kloni: beskorisni su i isprazni. </ab>
               <ab n="10"> (10) S krivovjercem nakon prvoga i drugog upozorenja prekini </ab>
               <ab n="11"> (11) znajući da je izopačen i da griješi: on sam sebe osuđuje. </ab>
               <ab n="12"> (12) Kad pošaljem k tebi Artemu ili Tihika, požuri se k meni u
                Nikopol jer sam odlučio ondje prezimiti. </ab>
               <ab n="13"> (13) Zenu, pravnika, i Apolona brižljivo opremi da im ništa ne
                ponestane. </ab>
               <ab n="14"> (14) A i naši neka se uče prednjačiti dobrim djelima u životnim
                potrebama da ne budu neplodni. </ab>
               <ab n="15"> (15) Pozdravljaju te svi koji su sa mnom. Pozdravi one koji nas
                ljube u vjeri. Milost sa svima vama! </ab>
            </div>
         </div>
         <div n="57" ana="Phim" type="book">
            <div n="1" type="chapter">
               <ab n="1"> Pavao, sužanj Isusa Krista, i brat Timotej: ljubljenom Filemonu,
                suradniku našemu, </ab>
               <ab n="2"> (2) i sestri Apiji, i Arhipu, suborcu našem, i Crkvi u tvojoj kući. </ab>
               <ab n="3"> (3) Milost vam i mir od Boga, Oca našega, i Gospodina Isusa Krista! </ab>
               <ab n="4"> (4) Zahvaljujem svagda Bogu svojemu spominjući te se u svojim
                molitvama </ab>
               <ab n="5"> (5) jer čujem za tvoju ljubav i vjeru koju imaš prema Gospodinu Isusu
                Kristu i prema svima svetima. </ab>
               <ab n="6"> (6) Nek zajedništvo tvoje vjere bude djelotvorno u spoznanju svakoga
                mogućeg dobra među vama poradi Krista! </ab>
               <ab n="7"> (7) Uvelike si me doista obradovao i utješio svojom ljubavlju jer si,
                brate, okrijepio srca svetih. </ab>
               <ab n="8"> (8) Stoga, premda imam punu slobodu u Kristu da ti zapovjedim što ti
                je činiti, </ab>
               <ab n="9"> (9) poradi ljubavi radije molim, kakav već jesam, Pavao, starac, a
                sada i sužanj Krista Isusa. </ab>
               <ab n="10"> (10) Molim te za svoje dijete koje rodih u okovima, za Onezima, </ab>
               <ab n="11"> (11) negda tebi nekorisna, a sada i tebi i meni veoma korisna. </ab>
               <ab n="12"> (12) Šaljem ti ga - njega, srce svoje. </ab>
               <ab n="13"> (13) Htjedoh ga zadržati kod sebe da mi mjesto tebe posluži u
                okovima evanđelja. </ab>
               <ab n="14"> (14) Ali ne htjedoh preko tvoje volje da ne bi tvoja dobrota bila od
                nevolje, nego od dobre volje. </ab>
               <ab n="15"> (15) Možda baš zato bi za čas odijeljen da ga dobiješ zauvijek - </ab>
               <ab n="16"> (16) ne kao roba, nego više od roba, kao brata ljubljenoga, osobito
                meni, a koliko više tebi, i po tijelu i po Gospodinu. </ab>
               <ab n="17"> (17) Smatraš li me dakle drugom, primi ga kao mene. </ab>
               <ab n="18"> (18) Ako ti je u čemu skrivio ili ti je što dužan, to meni upiši. </ab>
               <ab n="19"> (19) Ja, Pavao, potpisujem svojom rukom: ja ću platiti. Da ti ne
                reknem da mi i samoga sebe duguješ! </ab>
               <ab n="20"> (20) Hajde, brate, da se tobom okoristim u Gospodinu: okrijepi srce
                moje u Kristu! </ab>
               <ab n="21"> (21) Uzdajući se u tvoju poslušnost, napisah ti uvjeren da ćeš još
                više učiniti, nego te molim. </ab>
               <ab n="22"> (22) K tome, pripravi mi obitavalište jer se nadam da ću vam po
                vašim molitvama biti darovan. </ab>
               <ab n="23"> (23) Pozdravlja te Epafra, moj suuznik u Kristu Isusu, Marko,
                Aristarh, Dema i Luka, moji suradnici. </ab>
               <ab n="24"> (24) Milost Gospodina našega Isusa Krista s duhom vašim! </ab>
            </div>
         </div>
         <div n="58" ana="Hebr" type="book">
            <div n="1" type="chapter">
               <ab n="1"> (1.1) Više puta i na više načina Bog nekoć govoraše ocima po
                prorocima; </ab>
               <ab n="2"> (2) konačno, u ove dane, progovori nama u Sinu. Njega postavi
                baštinikom svega; Njega po kome sazda svjetove. </ab>
               <ab n="3"> (3) On, koji je odsjaj Slave i otisak Bića njegova te sve nosi snagom
                riječi svoje, pošto očisti grijehe, sjede zdesna Veličanstvu u visinama; </ab>
               <ab n="4"> (4) postade toliko moćniji od anđela koliko je uzvišenije nego oni
                baštinio ime. </ab>
               <ab n="5"> (5) Ta kome od anđela ikad reče: Ti si sin moj, danas te rodih; ili
                pak: Ja ću njemu biti otac, a on će meni biti sin. </ab>
               <ab n="6"> (6) A opet, kad uvodi Prvorođenca u svijet, govori: Nek pred njim
                nice padnu svi anđeli Božji. </ab>
               <ab n="7"> (7) Za anđele veli: Anđele čini vjetrovima, sluge svoje plamenom
                ognjenim, </ab>
               <ab n="8"> (8) ali za Sina: Prijestolje je tvoje, Bože, u vijeke vjekova, i
                pravedno žezlo - žezlo je tvog kraljevstva. </ab>
               <ab n="9"> (9) Ti ljubiš pravednost, a mrziš bezakonje, stoga Bog, Bog tvoj, tebe
                pomaza uljem radosti kao nikog od tvojih drugova. </ab>
               <ab n="10"> (10) I: Ti u početku, Gospodine, utemelji zemlju i nebo je djelo
                ruku tvojih. </ab>
               <ab n="11"> (11) Propast će, ti ćeš ostati, sve će ostarjeti kao odjeća. </ab>
               <ab n="12"> (12) Mijenjaš ih poput haljine, kao odjeću, i nestaju. A ti si uvijek
                isti - godinama tvojim nema kraja. </ab>
               <ab n="13"> (13) Za koga pak od anđela ikad reče: Sjedi mi zdesna dok ne položim
                neprijatelje tvoje za podnožje nogama tvojim! </ab>
               <ab n="14"> (14) Svi ti zar nisu služnički duhovi što se šalju služiti za one
                koji imaju baštiniti spasenje? </ab>
            </div>
            <div n="2" type="chapter">
               <ab n="1"> (2.1) Zato treba da mi svesrdnije prianjamo uz ono što čusmo da ne
                bismo promašili. </ab>
               <ab n="2"> (2) Jer ako je riječ po anđelima izrečena bila čvrsta te je svaki
                prijestup i neposluh primio pravednu plaću, </ab>
               <ab n="3"> (3) kako li ćemo mi umaći ako zanemarimo toliko spasenje? Spasenje
                koje je počeo propovijedati Gospodin, koje su nam potvrdili slušatelji, </ab>
               <ab n="4"> (4) a suposvjedočio Bog znamenjima i čudesima, najrazličitijim silnim
                djelima i darivanjima Duha Svetoga po svojoj volji. </ab>
               <ab n="5"> (5) Nije doista anđelima podložio budući svijet o kojem govorimo. </ab>
               <ab n="6"> (6) Netko negdje posvjedoči: Što je čovjek da ga se spominješ, sin
                čovječji te ga pohađaš. </ab>
               <ab n="7"> (7) Ti ga tek za malo učini manjim od anđela, slavom i časti njega
                ovjenča, </ab>
               <ab n="8"> (8) njemu pod noge sve podloži. Kad mu, doista, sve podloži, ništa ne
                ostavi što mu ne bi bilo podloženo. Sad još ne vidimo da mu je sve podloženo, </ab>
               <ab n="9"> (9) ali Njega, za malo manjeg od anđela, Isusa, vidimo zbog
                pretrpljene smrti slavom i časti ovjenčana da milošću Božjom bude svakome na korist
                što je on smrt okusio. </ab>
               <ab n="10"> (10) Dolikovalo je doista da Onaj radi kojega je sve i po kojemu je
                sve - kako bi mnoge sinove priveo k slavi - po patnjama do savršenstva dovede
                Početnika njihova spasenja. </ab>
               <ab n="11"> (11) Ta i Posvetitelj i posvećeni - svi su od jednoga! Zato se on i
                ne stidi zvati ih braćom, </ab>
               <ab n="12"> (12) kad veli: Braći ću svojoj naviještat ime tvoje, hvalit ću te
                usred zbora. </ab>
               <ab n="13"> (13) I još: Ja ću se u njega uzdati, i još: Evo, ja i djeca koju mi
                Bog dade. </ab>
               <ab n="14"> (14) Pa budući da djeca imaju zajedničku krv i meso, i sam on tako
                postade u tome sudionikom da smrću obeskrijepi onoga koji imaše moć smrti, to jest
                đavla, </ab>
               <ab n="15"> (15) pa oslobodi one koji - od straha pred smrću - kroza sav život
                bijahu podložni ropstvu. </ab>
               <ab n="16"> (16) Ta ne zauzima se dašto za anđele, nego se zauzima za potomstvo
                Abrahamovo. </ab>
               <ab n="17"> (17) Stoga je trebalo da u svemu postane braći sličan, da milosrdan
                bude i ovjerovljen Veliki svećenik u odnosu prema Bogu kako bi okajavao grijehe
                naroda. </ab>
               <ab n="18"> (18) Doista, u čemu je iskušan trpio, može iskušavanima pomoći.
            </ab>
            </div>
            <div n="3" type="chapter">
               <ab n="1"> (3.1) Stoga, braćo sveta, sudionici nebeskoga poziva, promotrite
                Apostola i Velikoga svećenika naše vjere - Isusa: </ab>
               <ab n="2"> (2) on je ovjerovljen kod Onoga koji ga postavi kao ono i Mojsije u
                svoj kući njegovoj. </ab>
               <ab n="3"> (3) Dostojan je doista toliko veće slave od Mojsija koliko veću čast
                od kuće ima onaj tko ju je sagradio. </ab>
               <ab n="4"> (4) Jer svaku kuću tkogod gradi, a sve je sagradio Bog. </ab>
               <ab n="5"> (5) Da, i Mojsije bijaše ovjerovljen u svoj kući njegovoj kao služnik
                da posvjedoči za ono što je imalo biti rečeno, </ab>
               <ab n="6"> (6) ali Krist - kao Sin, nad kućom njegovom. Njegova smo kuća mi ako
                sačuvamo smjelost i ponos nade. </ab>
               <ab n="7"> (7) Zato, kao što veli Duh Sveti: Danas ako glas mu čujete, </ab>
               <ab n="8"> (8) ne budite srca tvrda kao u Pobuni, kao u dan iskušenja u pustinji </ab>
               <ab n="9"> (9) gdje me kušnjom iskušavahu očevi vaši premda gledahu djela moja </ab>
               <ab n="10"> (10)četrdeset godina. Zato mi dodija naraštaj onaj pa rekoh: Uvijek
                su nestalna srca i ne proniču moje putove. </ab>
               <ab n="11"> (11) Tako se zakleh u svom gnjevu: Nikad neće ući u moj počinak! </ab>
               <ab n="12"> (12) Pazite, braćo, da ne bi u koga od vas srce bilo opako,
                nevjerno, odmetnulo se od Boga živoga. </ab>
               <ab n="13"> (13) Pače hrabrite jedni druge dan za danom dok još odjekuje ono
                Danas da ne otvrdne tko od vas zaveden grijehom. </ab>
               <ab n="14"> (14) Doista, sudionici smo Kristovi postali ako, dakako, ono prvo
                imanje stalnim sačuvamo </ab>
               <ab n="15"> (15) kad je rečeno: Danas ako glas mu čujete, ne budite srca tvrda
                kao u Pobuni! </ab>
               <ab n="16"> (16) Jer, koji su to čuli pa se pobunili? Zar ne svi koji su pod
                Mojsijem izašli iz Egipta? </ab>
               <ab n="17"> (17) Koji li mu dodijavahu četrdeset godina? Zar ne oni koji
                sagriješiše, kojih mrtva tijela popadaše u pustinji? </ab>
               <ab n="18"> (18) Kojima se zakle da neće ući u njegov počinak, ako li ne
                nepokornima? </ab>
               <ab n="19"> (19) I vidimo da ne mogoše ući zbog nevjere. </ab>
            </div>
            <div n="4" type="chapter">
               <ab n="1"> (4.1) Bojmo se dakle da se, dok ostaje obećanje o ulasku u njegov
                Počinak, za koga od vas ne bi utvrdilo kako je zakasnio. </ab>
               <ab n="2"> (2) Jer nama je naviještena blagovijest kao i njima, ali njima Riječ
                poruke nije uskoristila jer se vjerom nisu pridružili onima koji su poslušali. </ab>
               <ab n="3"> (3) U Počinak doista ulazimo mi koji povjerovasmo, prema onom što je
                rekao: Tako se zakleh u svom gnjevu: Nikad neće ući u moj počinak, premda su djela
                od postanka svijeta dovršena. </ab>
               <ab n="4"> (4) Rekao je doista negdje o sedmom danu ovako: I počinu Bog sedmoga
                dana od svih djela svojih. </ab>
               <ab n="5"> (5) A ovdje opet: Nikad neće ući u moj počinak. </ab>
               <ab n="6"> (6) Preostaje dakle da neki imaju u nj ući, a oni koji su prvi
                primili blagovijest ne uđoše zbog nepokornosti. </ab>
               <ab n="7"> (7) Zato Bog ponovno određuje jedan dan, Danas, u Davidu nakon toliko
                vremena govoreći, kako je već rečeno: Danas ako glas mu čujete, ne budite srca
                tvrda. </ab>
               <ab n="8"> (8) Zbilja, da je Jošua njih u Počinak uveo, ne bi Bog nakon toga
                govorio o drugome danu. </ab>
               <ab n="9"> (9) Dakle: preostaje neki subotni počinak narodu Božjemu! </ab>
               <ab n="10"> (10) Zaista, tko uđe u njegov počinak, počinuo je od djela svojih
                kao ono i Bog od svojih. </ab>
               <ab n="11"> (11) Pohitimo dakle ući u taj Počinak da nitko ne padne po uzoru na
                takvu nepokornost. </ab>
               <ab n="12"> (12) Živa je, uistinu, Riječ Božja i djelotvorna; oštrija je od
                svakoga dvosjekla mača; prodire dotle da dijeli dušu i duh, zglobove i moždinu te
                prosuđuje nakane i misli srca. </ab>
               <ab n="13"> (13) Nema stvorenja njoj skrivena. Sve je, naprotiv, golo i
                razgoljeno očima Onoga komu nam je dati račun. </ab>
               <ab n="14"> (14) Imajući dakle velikoga Velikog svećenika koji prodrije kroz
                nebesa - Isusa, Sina Božjega - čvrsto se držimo vjere. </ab>
               <ab n="15"> (15) Ta nemamo takva Velikog svećenika koji ne bi mogao biti
                supatnik u našim slabostima, nego poput nas iskušavana svime, osim grijehom. </ab>
               <ab n="16"> (16) Pristupajmo dakle smjelo Prijestolju milosti da primimo
                milosrđe i milost nađemo za pomoć u pravi čas! </ab>
            </div>
            <div n="5" type="chapter">
               <ab n="1"> (5.1) Svaki veliki svećenik, zaista, od ljudi uzet, za ljude se
                postavlja u odnosu prema Bogu da prinosi darove i žrtve za grijehe. </ab>
               <ab n="2"> (2) On može primjereno suosjećati s onima koji su u neznanju i
                zabludi jer je i sam zaogrnut slabošću. </ab>
               <ab n="3"> (3) Zato mora i za narod i za sebe prinositi okajnice. </ab>
               <ab n="4"> (4) I nitko sam sebi ne prisvaja tu čast, nego je prima od Boga,
                pozvan kao Aron. </ab>
               <ab n="5"> (5) Tako i Krist ne proslavi sam sebe postavši svećenik, nego ga
                proslavi Onaj koji mu reče: Ti si sin moj, danas te rodih, </ab>
               <ab n="6"> (6) po onome što pak drugdje veli: Zauvijek ti si svećenik po redu
                Melkisedekovu. </ab>
               <ab n="7"> (7) On je u dane svoga zemaljskog života sa silnim vapajem i suzama
                prikazivao molitve i prošnje Onomu koji ga je mogao spasiti od smrti. I bi uslišan
                zbog svoje predanosti: </ab>
               <ab n="8"> (8) premda je Sin, iz onoga što prepati, naviknu slušati </ab>
               <ab n="9"> (9) i, postigavši savršenstvo, posta svima koji ga slušaju začetnik
                vječnoga spasenja - </ab>
               <ab n="10"> (10) proglašen od Boga Velikim svećenikom po redu Melkisedekovu. </ab>
               <ab n="11"> (11) O tome nas čeka besjeda velika, ali teško ju je riječima
                izložiti jer ste tvrdih ušiju. </ab>
               <ab n="12"> (12) Pa trebalo bi doista da nakon toliko vremena već budete
                učitelji, a ono treba da tkogod vas ponovno poučava početnička počela kazivanja
                Božjih. Takvi ste: mlijeka vam treba, a ne tvrde hrane. </ab>
               <ab n="13"> (13) Doista, tko je god još pri mlijeku, ne zna ništa o nauku
                pravednosti jer - nejače je. </ab>
               <ab n="14"> (14) A za zrele je tvrda hrana, za one koji imaju iskustvom
                izvježbana čula za rasuđivanje dobra i zla. </ab>
            </div>
            <div n="6" type="chapter">
               <ab n="1"> (6.1) Stoga mimoiđimo početnički nauk o Kristu i uzdignimo se k
                savršenome ne postavljajući iznovice temelja: obraćenje od mrtvih djela i vjera u
                Boga, </ab>
               <ab n="2"> (2) naučavanje o krštenjima i polaganje ruku, uskrsnuće mrtvih i
                vječni sud. </ab>
               <ab n="3"> (3) To ćemo pak učiniti, dakako, ako Bog da. </ab>
               <ab n="4"> (4) Zaista, onima koji su jednom prosvijetljeni, i okusili dar
                nebeski, i postali dionici Duha Svetoga, </ab>
               <ab n="5"> (5) i okusili Lijepu riječ Božju i snage budućega svijeta, </ab>
               <ab n="6"> (6) pa otpali, nemoguće je opet se obnoviti na obraćenje kad oni sami
                ponovno razapinju Sina Božjega i ruglu ga izvrgavaju. </ab>
               <ab n="7"> (7) Jer zemlja koja se napije kiše što na nju često pada i rađa
                raslinjem korisnim onima za koje se i obrađuje, prima blagoslov od Boga; </ab>
               <ab n="8"> (8) ona pak koja donosi trnje i drač, odbačena je, blizu prokletstvu
                a svršetak joj je: "U oganj!" </ab>
               <ab n="9"> (9) A uvjereni smo, ljubljeni, sve ako tako i govorimo, da je s vama
                dobro i da ste na putu spasenja. </ab>
               <ab n="10"> (10) Ta Bog nije nepravedan da bi zaboravio vaše djelo i ljubav što
                je iskazaste njegovu imenu posluživši i poslužujući svetima. </ab>
               <ab n="11"> (11) Želimo ipak da svatko od vas sve do svršetka pokazuje tu istu
                gorljivost za ispunjenje nade </ab>
               <ab n="12"> (12) te ne omlitavite, nego budete nasljedovatelji onih koji po
                vjeri i strpljivosti baštine obećano. </ab>
               <ab n="13"> (13) Doista, kad je Bog Abrahamu davao obećanje, jer se nije imao
                kime većim zakleti, zakle se samim sobom: </ab>
               <ab n="14"> (14) Uistinu, blagosloviti, blagoslovit ću te i umnožiti, umnožit ću
                te. </ab>
               <ab n="15"> (15) I tako Abraham, strpljiv, postiže obećano. </ab>
               <ab n="16"> (16) Ljudi se doista kunu onim tko je veći i zakletva im je, kao
                potkrepa, kraj svake raspre. </ab>
               <ab n="17"> (17) Tako i Bog: htio je baštinicima obećanja obilatije pokazati
                nepromjenljivost svoje odluke pa zato zajamči zakletvom </ab>
               <ab n="18"> (18) da bismo po dva nepromjenljiva čina - u kojima je nemoguće da
                bi Bog prevario - mi pribjeglice imali snažno ohrabrenje da se držimo ponuđene nade. </ab>
               <ab n="19"> (19) Ona nam je kao pouzdano i čvrsto sidro duše što ulazi u
                unutrašnjost iza zavjese, </ab>
               <ab n="20"> (20) kamo je kao preteča za nas ušao Isus postavši zauvijek Veliki
                svećenik po redu Melkisedekovu. </ab>
            </div>
            <div n="7" type="chapter">
               <ab n="1"> (7.1) Doista, taj Melkisedek, kralj šalemski, svećenik Boga
                Svevišnjega što je izašao u susret Abrahamu koji se vraćao s poraza kraljeva i
                blagoslovio ga, </ab>
               <ab n="2"> (2) i komu Abraham odijeli desetinu od svega; on koji u prijevodu
                znači najprije "kralj pravednosti", a zatim i kralj šalemski, to jest "kralj mira"; </ab>
               <ab n="3"> (3) on, bez oca, bez majke, bez rodoslovlja; on, kojemu dani nemaju
                početka ni život kraja - sličan Sinu Božjemu, ostaje svećenik zasvagda. </ab>
               <ab n="4"> (4) Pa promotrite koliki li je taj komu Abraham, rodozačetnik, dade
                desetinu od najboljega. </ab>
               <ab n="5"> (5) Istina, i oni sinovi Levijevi, koji primaju svećeništvo imaju
                zakonsku zapovijed da ubiru desetinu od naroda, to jest od svoje braće premda su i
                ona izašla iz boka Abrahamova. </ab>
               <ab n="6"> (6) Ali on, koji nije iz njihova rodoslovlja, ubra desetinu od
                Abrahama i blagoslovi njega, nosioca obećanja! </ab>
               <ab n="7"> (7) A posve je neprijeporno: veći blagoslivlja manjega. </ab>
               <ab n="8"> (8) K tome, ovdje desetinu primaju smrtni ljudi, a ondje onaj, za
                kojega se svjedoči da živi. </ab>
               <ab n="9"> (9) I u Abrahamu se, tako reći, ubire desetina i od Levija koji inače
                desetinu prima </ab>
               <ab n="10"> (10) jer još bijaše u boku očevu kad mu u susret iziđe Melkisedek. </ab>
               <ab n="11"> (11) Da se dakle savršenstvo postiglo po levitskom svećeništvu - jer
                na temelju njega narod je dobio Zakon - koja bi onda bila potreba da se po redu
                Melkisedekovu postavi drugi svećenik i da se ne imenuje po redu Aronovu? </ab>
               <ab n="12"> (12) Doista kad se mijenja svećeništvo, nužno se mijenja i Zakon. </ab>
               <ab n="13"> (13) Jer onaj o kojemu se to veli pripadao je drugom plemenu, od
                kojega se nitko nije posvetio žrtveniku. </ab>
               <ab n="14"> (14) Poznato je da je Gospodin naš potekao od Jude, plemena za koje
                Mojsije ništa ne reče s obzirom na svećenike. </ab>
               <ab n="15"> (15) To je još očitije ako se drugi svećenik postavlja po sličnosti
                s Melkisedekom: </ab>
               <ab n="16"> (16) postao je svećenikom ne po Zakonu tjelesne uredbe, nego snagom
                neuništiva života. </ab>
               <ab n="17"> (17) Ta svjedoči se: Zauvijek ti si svećenik po redu Melkisedekovu. </ab>
               <ab n="18"> (18) Dokida se dakle prijašnja uredba zbog njezine nemoći i
                beskorisnosti - </ab>
               <ab n="19"> (19) jer Zakon nije ništa priveo k savršenstvu - a uvodi se bolja
                nada, po kojoj se približujemo Bogu. </ab>
               <ab n="20"> (20) I to se nije zbilo bez zakletve. Jer oni su bez zakletve
                postali svećenicima, </ab>
               <ab n="21"> (21) a on sa zakletvom Onoga koji mu reče: Zakleo se Gospodin i neće
                se pokajati: "Zauvijek ti si svećenik". </ab>
               <ab n="22"> (22) Utoliko je Isus i postao jamac boljega Saveza. </ab>
               <ab n="23"> (23) K tomu, mnogo je bilo svećenika jer ih je smrt priječila trajno
                ostati. </ab>
               <ab n="24"> (24) A on, jer ostaje dovijeka, ima neprolazno svećeništvo. </ab>
               <ab n="25"> (25) Zato i može do kraja spasavati one koji po njemu pristupaju k
                Bogu - uvijek živ da se za njih zauzima. </ab>
               <ab n="26"> (26) Takav nam Veliki svećenik i bijaše potreban - svet, nedužan,
                neokaljan, odijeljen od grešnika i uzvišeniji od nebesa - </ab>
               <ab n="27"> (27) koji ne treba da kao oni veliki svećenici danomice prinosi
                žrtve najprije za svoje grijehe, a onda za grijehe naroda. To on učini jednom
                prinijevši samoga sebe. </ab>
               <ab n="28"> (28) Zakon doista postavi za velike svećenike ljude podložne
                slabosti, a riječ zakletve - nakon Zakona - Sina zauvijek usavršena. </ab>
            </div>
            <div n="8" type="chapter">
               <ab n="1"> (8.1) A glavno u ovom izlaganju jest: takva imamo Velikog svećenika
                koji sjede zdesna prijestolja Veličanstva na nebesima </ab>
               <ab n="2"> (2) kao bogoslužnik Svetinje i Šatora istinskoga što ga podiže
                Gospodin, a ne čovjek. </ab>
               <ab n="3"> (3) Doista, svaki se veliki svećenik postavlja da prinosi darove i
                žrtve. Odatle je potrebno da i on ima što bi prinio. </ab>
               <ab n="4"> (4) Svakako, da je na zemlji, ne bi bio svećenik jer postoje oni koji
                po Zakonu prinose darove. </ab>
               <ab n="5"> (5) Oni služe slici i sjeni onoga nebeskoga, kako je upućen Mojsije
                kad se spremao praviti šator: Pazi, veli doista, načini sve po praliku koji ti je
                pokazan na brdu. </ab>
               <ab n="6"> (6) Ovako mu pak dopalo uzvišenije bogosluženje koliko je Posrednik
                boljega Saveza, koji je uzakonjen na boljim obećanjima. </ab>
               <ab n="7"> (7) Da je, zbilja, onaj prvi bio besprijekoran, ne bi se drugome
                tražilo mjesto. </ab>
               <ab n="8"> (8) Doista, kudeći ih veli: Evo dolaze dani - govori Gospodin - kad
                ću s domom Izraelovim i s domom Judinim dovršiti novi Savez. </ab>
               <ab n="9"> (9) Ne Savez kakav učinih s ocima njihovim u dan kad ih uzeh za ruku
                da ih izvedem iz zemlje egipatske jer oni ne ustrajaše u mom Savezu pa i ja
                zanemarih njih - govori Gospodin. </ab>
               <ab n="10"> (10) Nego, ovo je Savez kojim ću se svezati s domom Izraelovim nakon
                ovih dana - govori Gospodin: Zakone ću svoje staviti u dušu njihovu i upisati ih u
                njihova srca. I bit ću Bog njihov, a oni narod moj. </ab>
               <ab n="11"> (11) I neće više nitko učiti sugrađanina i nitko brata svoga
                govoreći: "Spoznaj Gospodina", ta svi će me poznavati, malo i veliko, </ab>
               <ab n="12"> (12) jer ću se smilovati bezakonjima njihovim i grijeha se njihovih
                neću više spominjati. </ab>
               <ab n="13"> (13) Kad veli novi, ostari onaj prvi. Što pak stȁri i dotrajava,
                blizu je nestanku. </ab>
            </div>
            <div n="9" type="chapter">
               <ab n="1"> (9.1) I onaj prvi je, svakako, imao bogoštovne uredbe i Svetinju, ali
                ovosvjetsku. </ab>
               <ab n="2"> (2) Šator je uistinu bio uređen: prvi, u kojem bijaše svijećnjak,
                stol i prinos kruhova, a zove se Svetinja; </ab>
               <ab n="3"> (3) iza druge pak zavjese bio je Šator zvan Svetinja nad svetinjama - </ab>
               <ab n="4"> (4) u njoj zlatni kadionik i Kovčeg saveza, sav optočen zlatom, a u
                njemu zlatna posuda s manom i štap Aronov, koji je ono procvao, i ploče Saveza; </ab>
               <ab n="5"> (5) povrh njega pak kerubi Slave što osjenjuju Pomirilište. O tom ne
                treba sada potanko govoriti. </ab>
               <ab n="6"> (6) Pošto je to tako uređeno, u prvi Šator stalno ulaze svećenici
                obavljati bogoslužje, </ab>
               <ab n="7"> (7) a u drugi jednom godišnje samo veliki svećenik, i to ne bez krvi
                koju prinosi za sebe i za nepažnje naroda. </ab>
               <ab n="8"> (8) Time Duh Sveti očituje da još nije otkriven put u Svetinju dok
                još postoji prvi Šator. </ab>
               <ab n="9"> (9) To je slika za sadašnje vrijeme: prinose se darovi i žrtve koje
                ne mogu u savjesti usavršiti bogoslužnika - </ab>
               <ab n="10"> (10) sve same na ićima i pićima i raznim pranjima utemeljene
                tjelesne uredbe, nametnute do časa ispravka. </ab>
               <ab n="11"> (11) Krist se pak pojavi kao Veliki svećenik budućih dobara pa po
                većem i savršenijem Šatoru - nerukotvorenu, koji nije od ovoga stvorenja - </ab>
               <ab n="12"> (12) i ne po krvi jaraca i junaca, nego po svojoj uđe jednom
                zauvijek u Svetinju i nađe vječno otkupljenje. </ab>
               <ab n="13"> (13) Doista, ako već poškropljena krv jaraca i bikova i pepeo
                juničin posvećuje onečišćene, daje tjelesnu čistoću, </ab>
               <ab n="14"> (14) koliko će više krv Krista - koji po Duhu vječnom samoga sebe
                bez mane prinese Bogu - očistiti savjest našu od mrtvih djela, na službu Bogu
                živomu! </ab>
               <ab n="15"> (15) A radi ovoga je Posrednik novoga Saveza: da po smrti za
                otkupljenje prekršaja iz starog Saveza pozvani zadobiju obećanu vječnu baštinu. </ab>
               <ab n="16"> (16) Jer gdje je posrijedi savez-oporuka, potrebno je dokazati smrt
                oporučitelja. </ab>
               <ab n="17"> (17) Oporuka je doista valjana tek nakon smrti: nikad ne vrijedi dok
                oporučitelj živi. </ab>
               <ab n="18"> (18) Stoga ni onaj prvi Savez nije bez krvi ustanovljen. </ab>
               <ab n="19"> (19) Pošto je svemu narodu priopćio svaku zapovijed zakonsku, uze
                Mojsije krv junaca i jaraca s vodom i grimiznom vunom i izopom te samu Knjigu i sav
                narod poškropi </ab>
               <ab n="20"> (20) govoreći: Ovo je krv Saveza koji vam odredi Bog; </ab>
               <ab n="21"> (21) a onda krvlju slično poškropi i Šator i sve bogoslužno posuđe. </ab>
               <ab n="22"> (22) I gotovo se sve po zakonu čisti krvlju i bez prolijevanja krvi
                nema oproštenja. </ab>
               <ab n="23"> (23) Ako se dakle time čiste slike onoga što je na nebu, potrebno je
                da se samo to nebesko čisti žrtvama od tih uspješnijima. </ab>
               <ab n="24"> (24) Krist doista ne uđe u rukotvorenu Svetinju, protulik one
                istinske, nego u samo nebo: da se sada pojavi pred licem Božjim za nas. </ab>
               <ab n="25"> (25) Ne da mnogo puta prinosi samoga sebe kao što veliki svećenik
                svake godine ulazi u Svetinju s tuđom krvlju; </ab>
               <ab n="26"> (26) inače bi bilo trebalo da trpi mnogo puta od postanka svijeta.
                No sada se pojavio, jednom na svršetku vjekova, da grijeh dokine žrtvom svojom. </ab>
               <ab n="27"> (27) I kao što je ljudima jednom umrijeti, a potom na sud, </ab>
               <ab n="28"> (28) tako i Krist: jednom se prinese da grijehe mnogih ponese, a
                drugi će se put - bez obzira na grijeh - ukazati onima koji ga iščekuju sebi na
                spasenje. </ab>
            </div>
            <div n="10" type="chapter">
               <ab n="1"> (10.1) Budući da Zakon ima tek sjenu budućih dobara, a ne sam lik
                zbiljnosti, on uistinu žrtvama koje se - iz godine u godinu iste - neprestano
                prinose ne može nikada usavršiti one što pristupaju. </ab>
               <ab n="2"> (2) Ta ne bi li se prestale prinositi kad bogoslužnici, jednom
                očišćeni, ne bi više imali nikakve svijesti grijeha? </ab>
               <ab n="3"> (3) Ali po njima se iz godine u godinu podsjeća na grijehe. </ab>
               <ab n="4"> (4) Jer krv bikova i jaraca nikako ne može odnijeti grijeha. </ab>
               <ab n="5"> (5) Zato On ulazeći u svijet veli: Žrtva i prinos ne mile ti se, nego
                si mi tijelo pripravio; </ab>
               <ab n="6"> (6) paljenice i okajnice ne sviđaju ti se. </ab>
               <ab n="7"> (7) Tada rekoh: "Evo dolazim!" U svitku knjige piše za mene: "Vršiti,
                Bože, volju tvoju!" </ab>
               <ab n="8"> (8) Pošto gore reče: Žrtve i prinosi, paljenice i okajnice - koje se
                po Zakonu prinose - ne mile ti se i ne sviđaju, </ab>
               <ab n="9"> (9) veli zatim: Evo dolazim vršiti volju tvoju! Dokida prvo da
                uspostavi drugo. </ab>
               <ab n="10"> (10) U toj smo volji posvećeni prinosom tijela Isusa Krista jednom
                zauvijek. </ab>
               <ab n="11"> (11) I svaki je svećenik dan za danom u bogoslužju te učestalo
                prinosi iste žrtve, koje nikako ne mogu odnijeti grijeha. </ab>
               <ab n="12"> (12) A ovaj, pošto je prinio jednu jedincatu žrtvu za grijehe,
                zauvijek sjede zdesna Bogu </ab>
               <ab n="13"> (13) čekajući otad dok se neprijatelji ne podlože za podnožje nogama
                njegovim. </ab>
               <ab n="14"> (14) Jednim uistinu prinosom zasvagda usavrši posvećene. </ab>
               <ab n="15"> (15) A to nam svjedoči i Duh Sveti. Pošto je doista rekao: </ab>
               <ab n="16"> (16)"Ovo je Savez kojim ću se svezati s njima nakon ovih dana",
                Gospodin govori: "Zakone ću svoje staviti u njihova srca i upisati ih u dušu
                njihovu. </ab>
               <ab n="17"> (17) I grijeha se njihovih i bezakonja njihovih neću više
                spominjati." </ab>
               <ab n="18"> (18) A gdje su grijesi oprošteni, nema više prinosa za njih. </ab>
               <ab n="19"> (19) Imamo dakle, braćo, slobodan ulaz u Svetinju po krvi Isusovoj - </ab>
               <ab n="20"> (20) put nov i živ što nam ga On otvori kroz zavjesu, to jest svoje
                tijelo; </ab>
               <ab n="21"> (21) imamo i Velikog svećenika nad kućom Božjom. </ab>
               <ab n="22"> (22) Pristupajmo stoga s istinitim srcem u punini vjere, srdaca
                škropljenjem očišćenih od zle savjesti i tijela oprana čistom vodom. </ab>
               <ab n="23"> (23) Čuvajmo nepokolebljivu vjeru nade jer je vjeran Onaj koji dade
                obećanje. </ab>
               <ab n="24"> (24) I pazimo jedni na druge da se potičemo na ljubav i dobra djela </ab>
               <ab n="25"> (25) te ne propuštamo svojih sastanaka, kako je u nekih običaj, nego
                se hrabrimo, to više što više vidite da se bliži Dan. </ab>
               <ab n="26"> (26) Jer ako svojevoljno griješimo pošto primismo spoznanje istine,
                nema više žrtve za grijehe, </ab>
               <ab n="27"> (27) nego strašno isčekivanje suda i bijesa ognja što će proždrijeti
                protivnike. </ab>
               <ab n="28"> (28) Je li tko prekršio Zakon Mojsijev, bez milosrđa biva pogubljen
                na osnovi dvojice ili trojice svjedoka. </ab>
               <ab n="29"> (29) Zamislite koliko li će goru kaznu zavrijediti tko Sina Božjega
                pogazi, i nečistom smatra krv Saveza kojom je posvećen, i Duha milosti pogrdi? </ab>
               <ab n="30"> (30) Ta poznajemo Onoga koji je rekao: Moja je odmazda, ja ću je
                vratiti; i još: Sudit će Gospodin svome puku. </ab>
               <ab n="31"> (31) Strašno je upasti u ruke Boga živoga. </ab>
               <ab n="32"> (32) A spomenite se onih prvih dana kada ste, tek prosvijetljeni,
                izdržali veliku patničku borbu: </ab>
               <ab n="33"> (33) ovamo javno izvrgnuti porugama i nevoljama, onamo postavši
                zajedničari onih s kojima se tako postupalo. </ab>
               <ab n="34"> (34) I doista, sa sužnjevima ste suosjećali i s radošću prihvatili
                otimanje dobara znajući da imate bolji, trajan posjed. </ab>
               <ab n="35"> (35) Ne gubite dakle pouzdanja! Pripada mu velika plaća! </ab>
               <ab n="36"> (36) Postojanosti vam uistinu treba da biste vršeći volju Božju
                zadobili obećano. </ab>
               <ab n="37"> (37) Jer još malo, sasvim malo, i Onaj koji dolazi doći će i neće
                zakasniti </ab>
               <ab n="38"> (38) A pravednik će moj od vjere živjeti, ako li pak otpadne, ne mili
                se on duši mojoj. </ab>
               <ab n="39"> (39) A mi nismo od onih koji otpadaju, sebi na propast, nego od onih
                koji vjeruju na spas duše. </ab>
            </div>
            <div n="11" type="chapter">
               <ab n="1"> (11.1) A vjera je već neko imanje onoga čemu se nadamo, uvjerenost u
                zbiljnosti kojih ne vidimo. </ab>
               <ab n="2"> (2) Zbog nje stari primiše svjedočanstvo. </ab>
               <ab n="3"> (3) Vjerom spoznajemo da su svjetovi uređeni riječju Božjom tako te
                ovo vidljivo ne posta od nečega pojavnoga. </ab>
               <ab n="4"> (4) Vjerom Abel prinese Bogu bolju žrtvu nego Kain. Po njoj primi
                svjedočanstvo da je pravedan - Bog nad njegovim darovima posvjedoči - po njoj i
                mrtav još govori. </ab>
               <ab n="5"> (5) Vjerom Henok bi prenesen da ne vidi smrti te iščeznu jer ga je
                prenio Bog. Doista, prije prijenosa primio je svjedočanstvo da omilje Bogu. </ab>
               <ab n="6"> (6) A bez vjere nemoguće je omiljeti Bogu jer tko mu pristupa,
                vjerovati mora da postoji i da je platac onima koji ga traže. </ab>
               <ab n="7"> (7) Vjerom Noa, upućen u ono što još ne bijaše vidljivo, predano
                sagradi korablju na spasenje svoga doma. Time osudi svijet i postade baštinikom
                vjerničke pravednosti. </ab>
               <ab n="8"> (8) Vjerom pozvan, Abraham posluša i zaputi se u kraj koji je imao
                primiti u baštinu, zaputi se ne znajući kamo ide. </ab>
               <ab n="9"> (9) Vjerom se kao pridošlica naseli u obećanoj zemlji kao u tuđini,
                prebivajući pod šatorima s Izakom i Jakovom, subaštinicima istog obećanja, </ab>
               <ab n="10"> (10) jer iščekivaše onaj utemeljeni Grad kojemu je graditelj i
                tvorac Bog. </ab>
               <ab n="11"> (11) Vjerom i Sara unatoč svojoj dobi zadobi moć da začne jer
                vjernim smatraše Onoga koji joj dade obećanje. </ab>
               <ab n="12"> (12) Zato od jednoga, i to obamrla, nasta mnoštvo poput zvijezda na
                nebu i pijeska nebrojena na obali morskoj. </ab>
               <ab n="13"> (13) U vjeri svi su oni umrli, a da nisu zadobili obećanja, već su
                ih samo izdaleka vidjeli i pozdravili priznavši da su stranci i pridošlice na
                zemlji. </ab>
               <ab n="14"> (14) Doista, koji tako govore, jasno očituju da domovinu traže. </ab>
               <ab n="15"> (15) Dakako, da su mislili na onu iz koje su izišli, imali bi još
                prilike vratiti se u nju. </ab>
               <ab n="16"> (16) Ali sada oni čeznu za boljom, to jest nebeskom. Stoga se Bog ne
                stidi zvati se Bogom njihovim: ta pripravio im je Grad. </ab>
               <ab n="17"> (17) Vjerom Abraham, kušan, prikaza Izaka. Jedinca prikazivaše on
                koji je primio obećanje, </ab>
               <ab n="18"> (18) kome bi rečeno: Po Izaku će ti se nazivati potomstvo! - </ab>
               <ab n="19"> (19) uvjeren da Bog može i od mrtvih uskrisiti. Zato ga u predslici
                i ponovno zadobi. </ab>
               <ab n="20"> (20) Vjerom baš u pogledu budućnosti Izak blagoslovi Jakova i Ezava. </ab>
               <ab n="21"> (21) Vjerom Jakov, umirući, blagoslovi oba sina Josipova i duboko se
                prignu oslonjen na vrh svojega štapa. </ab>
               <ab n="22"> (22) Vjerom Josip na umoru napomenu ono o izlasku sinova Izraelovih
                i dade zapovijed o svojim kostima. </ab>
               <ab n="23"> (23) Vjerom su Mojsija netom rođena tri mjeseca krili njegovi
                roditelji jer vidješe da je djetešce lijepo i nisu se bojali kraljeve naredbe. </ab>
               <ab n="24"> (24) Vjerom Mojsije, već odrastao, odbi zvati se sinom kćeri
                faraonove. </ab>
               <ab n="25"> (25) Radije izabra biti zlostavljan zajedno s Božjim narodom, nego
                se časovito okoristiti grijehom. </ab>
               <ab n="26"> (26) Većim je bogatstvom od blaga egipatskih smatrao muku Kristovu
                jer je gledao na plaću. </ab>
               <ab n="27"> (27) Vjerom napusti Egipat, ne bojeći se bijesa kraljeva, postojan
                kao da Nevidljivoga vidi. </ab>
               <ab n="28"> (28) Vjerom je obavio pashu i škropljenje krvlju da Zatornik ne
                dotakne prvenaca Izraelovih. </ab>
               <ab n="29"> (29) Vjerom prođoše Crvenim morem kao po suhu, što i Egipćani
                pokušaše, ali se potopiše. </ab>
               <ab n="30"> (30) Vjerom zidine jerihonske padoše nakon sedmodnevnoga ophoda. </ab>
               <ab n="31"> (31) Vjerom Rahaba, bludnica, ne propade zajedno s nepokornicima jer
                s mirom primi uhode. </ab>
               <ab n="32"> (32) I što još da kažem? Ta ponestat će mi vremena, počnem li
                raspredati o Gideonu, Baraku, Samsonu, Jiftahu, Davidu, pa Samuelu i prorocima, </ab>
               <ab n="33"> (33) koji su po vjeri osvojili kraljevstva, odjelotvorili
                pravednost, zadobili obećano, začepili ralje lavovima, </ab>
               <ab n="34"> (34) pogasili žestinu ognja, umakli oštrici mača, oporavili se od
                slabosti, ojačali u boju, odbili navale tuđinaca. </ab>
               <ab n="35"> (35) Žene su po uskrsnuću ponovno zadobile svoje pokojne. Drugi pak,
                stavljeni na muke, ne prihvatiše oslobođenja da bi ih zapalo bolje uskrsnuće. </ab>
               <ab n="36"> (36) Drugi su opet iskusili izrugivanja i bičeve, pa i okove i
                tamnicu. </ab>
               <ab n="37"> (37) Kamenovani su, piljeni, poubijani oštricom mača, potucali se u
                runima, u kozjim kožusima, u oskudici, potlačeni, zlostavljani - </ab>
               <ab n="38"> (38) svijet ih ne bijaše dostojan - vrludali po pustinjama, gorama,
                pećinama i pukotinama zemaljskim. </ab>
               <ab n="39"> (39) I svi oni po vjeri, istina, primiše svjedočanstvo, ali ne
                zadobiše obećano </ab>
               <ab n="40"> (40) jer Bog je za nas predvidio nešto bolje da oni bez nas ne dođu
                do savršenstva. </ab>
            </div>
            <div n="12" type="chapter">
               <ab n="1"> (12.1) Zato i mi, okruženi tolikim oblakom svjedoka, odložimo svaki
                teret i grijeh koji nas sapinje te postojano trčimo u borbu koja je pred nama! </ab>
               <ab n="2"> (2) Uprimo pogled u Početnika i Dovršitelja vjere, Isusa, koji
                umjesto radosti što je stajala pred njim podnese križ, prezrevši sramotu te sjedi
                zdesna prijestolja Božjega. </ab>
               <ab n="3"> (3) Doista pomno promotrite njega, koji podnese toliko protivljenje
                grešnika protiv sebe, da - premoreni - ne klonete duhom. </ab>
               <ab n="4"> (4) Ta još se do krvi ne oduprijeste u borbi protiv grijeha. </ab>
               <ab n="5"> (5) Pa zar ste zaboravili opomenu koja vam je kao sinovima
                upravljena: Sine moj, ne omalovažavaj stege Gospodnje i ne kloni kad te on ukori. </ab>
               <ab n="6"> (6) Jer koga Gospodin ljubi, onoga i stegom odgaja, šiba sina koga
                voli. </ab>
               <ab n="7"> (7) Poradi vašega odgajanja trpite. Bog s vama postupa kao sa
                sinovima: a ima li koji sin kojega otac stegom ne odgaja? </ab>
               <ab n="8"> (8) Pa ako niste pod stegom, na kojoj su svi imali udjela, onda ste
                kopilad, a ne djeca. </ab>
               <ab n="9"> (9) Zatim, tjelesne smo oce imali odgojiteljima i poštovali ih. Pa
                nećemo li se kudikamo više podlagati Ocu duhova te živjeti? </ab>
               <ab n="10"> (10) Oni su nas doista nešto malo dana stegom odgajali kako se njima
                činilo, a On - nama na korist, da postanemo sudionici njegove svetosti. </ab>
               <ab n="11"> (11) Isprva se doduše čini da nijedno odgajanje nije radost, nego
                žalost, ali onima koji su njime uvježbani poslije donosi mironosni plod pravednosti. </ab>
               <ab n="12"> (12) Zato uspravite ruke klonule i koljena klecava, </ab>
               <ab n="13"> (13) poravnite staze za noge svoje da se hromo ne iščaši, nego,
                štoviše, da ozdravi. </ab>
               <ab n="14"> (14) Nastojte oko mira sa svima! I oko posvećenja bez kojega nitko
                neće vidjeti Gospodina! </ab>
               <ab n="15"> (15) Pripazite da se tko ne sustegne od milosti Božje, da kakav
                gorki korijen ne proklija pa ne unese zabunu i ne zarazi mnoge, </ab>
               <ab n="16"> (16) da tko ne postane bludnik ili svetogrdnik kao Ezav, koji za
                jedan jedini obrok proda svoje prvorodstvo. </ab>
               <ab n="17"> (17) Ta znate da je i poslije, kad je htio baštiniti blagoslov,
                odbačen jer nije našao mogućnosti promjene premda ju je sa suzama tražio. </ab>
               <ab n="18"> (18) Jer niste pristupili opipljivoj gori i usplamtjelu ognju, ni
                mraku, tami i vihoru, </ab>
               <ab n="19"> (19) ni ječanju trublje i tutnjavi riječi. - Koji su je slušali,
                zamoliše da im se više ne govori </ab>
               <ab n="20"> (20) jer nisu podnosili naredbe: Ako se ma i živinče dotakne brda,
                neka se kamenuje! </ab>
               <ab n="21"> (21) I prizor bijaše tako strašan da Mojsije reče: "Strah me je i
                dršćem!" - </ab>
               <ab n="22"> (22) Nego, vi ste pristupili gori Sionu i gradu Boga živoga,
                Jeruzalemu nebeskom, nebrojenim tisućama anđela, svečanom skupu, </ab>
               <ab n="23"> (23) Crkvi prvorođenaca zapisanih na nebu, Bogu, sucu sviju, dusima
                savršenih pravednika </ab>
               <ab n="24"> (24) i Posredniku novog Saveza - Isusu - i krvi škropljeničkoj što
                snažnije govori od Abelove. </ab>
               <ab n="25"> (25) Pazite da ne odbijete Onoga koji vam govori! Jer ako ne umakoše
                oni što su odbili onoga koji je na zemlji davao upute, kudikamo ćemo manje mi ako se
                okrenemo od Onoga koji ih daje s nebesa. </ab>
               <ab n="26"> (26) Njegov glas tada zemlju uzdrma, sada pak obećava: Još jednom ja
                ću potresti ne samo zemlju nego i nebo. </ab>
               <ab n="27"> (27) Ono "još jednom" pokazuje da će, kao stvoreno, uminuti ono
                uzdrmano da ostane ono neuzdrmljivo. </ab>
               <ab n="28"> (28) Zato jer smo primili kraljevstvo neuzdrmljivo, iskazujmo
                zahvalnost iz koje služimo Bogu kako je njemu milo, s predanjem i strahopoštovanjem. </ab>
               <ab n="29"> (29) Jer Bog je naš oganj što proždire. </ab>
            </div>
            <div n="13" type="chapter">
               <ab n="1"> (13.1) Bratoljublje neka je trajno! </ab>
               <ab n="2"> (2) Gostoljublja ne zaboravljajte: njime neki, i ne znajući, ugostiše
                anđele! </ab>
               <ab n="3"> (3) Sjećajte se uznika kao suuznici; zlostavljanih - ta i sami ste u
                tijelu! </ab>
               <ab n="4"> (4) Ženidba neka bude u časti u sviju i postelja neokaljana! Jer
                bludnicima će i preljubnicima suditi Bog. </ab>
               <ab n="5"> (5) U življenju ne budite srebroljupci, zadovoljni onim što imate! Ta
                on je rekao: Ne, neću te zapustiti i neću te ostaviti. </ab>
               <ab n="6"> (6) Zato možemo pouzdano reći: Gospodin mi je pomoćnik, ja ne
                strahujem: što mi tko može? </ab>
               <ab n="7"> (7) Spominjite se svojih glavara koji su vam navješćivali riječ
                Božju: promatrajući kraj njihova života, nasljedujte njihovu vjeru. </ab>
               <ab n="8"> (8) Isus Krist jučer i danas isti je - i uvijeke. </ab>
               <ab n="9"> (9) Ne dajte se zanijeti različitim tuđim naucima! Jer bolje je srce
                utvrđivati milošću nego jelima, koja nisu koristila onima što su ih obdržavali. </ab>
               <ab n="10"> (10) Imamo žrtvenik s kojega nemaju pravo jesti služitelji Šatora. </ab>
               <ab n="11"> (11) Jer tijela životinja, kojih krv veliki svećenik unosi za grijeh
                u Svetinju, spaljuju se izvan tabora. </ab>
               <ab n="12"> (12) Zato i Isus, da bi vlastitom krvlju posvetio narod, trpio je
                izvan vrata. </ab>
               <ab n="13"> (13) Stoga iziđimo k njemu izvan tabora noseći njegovu muku </ab>
               <ab n="14"> (14) jer nemamo ovdje trajna grada, nego onaj budući tražimo. </ab>
               <ab n="15"> (15) Po njemu dakle neprestano prinosimo Bogu žrtvu hvalbenu, to
                jest plod usana što ispovijedaju ime njegovo. </ab>
               <ab n="16"> (16) Dobrotvornosti i zajedništva ne zaboravljajte jer takve su
                žrtve mile Bogu! </ab>
               <ab n="17"> (17) Poslušni budite svojim glavarima i podložni jer oni bdiju nad
                vašim dušama kao oni koji će polagati račun; neka to čine s radošću, a ne uzdišući
                jer vam to ne bi bilo korisno. </ab>
               <ab n="18"> (18) Molite za nas! Uvjereni smo doista da imamo dobru savjest i u
                svemu se želimo dobro ponašati. </ab>
               <ab n="19"> (19) Usrdnije vas pak molim: učinite to kako bih vam se što brže
                vratio. </ab>
               <ab n="20"> (20) A Bog mira, koji po krvi vječnoga Saveza od mrtvih izvede
                velikoga Pastira ovaca, Gospodina našega Isusa, </ab>
               <ab n="21"> (21) osposobio vas za svako dobro djelo da vršite volju njegovu,
                činio u nama što je njemu milo, po Isusu Kristu, komu slava u vijeke vjekova. Amen. </ab>
               <ab n="22"> (22) Molim vas, braćo, podnesite ovu riječ ohrabrenja: ta samo vam
                ukratko napisah! </ab>
               <ab n="23"> (23) Znajte: naš je brat Timotej oslobođen. Ako uskoro stigne, s
                njime ću vas pohoditi. </ab>
               <ab n="24"> (24) Pozdravite sve svoje glavare i sve svete! Pozdravljaju vas ovi
                iz Italije. </ab>
               <ab n="25"> (25) Milost sa svima vama! </ab>
            </div>
         </div>
         <div n="59" ana="Jak" type="book">
            <div n="1" type="chapter">
               <ab n="1"> (1.1) Jakov, sluga Boga i Gospodina Isusa Krista: dvanaestorma
                plemena Raseljeništva pozdrav. </ab>
               <ab n="2"> (2) Pravom radošću smatrajte, braćo moja, kad upadnete u razne kušnje </ab>
               <ab n="3"> (3) znajući da prokušanost vaše vjere rađa postojanošću. </ab>
               <ab n="4"> (4) Ali neka postojanost bude na djelu savršena da budete savršeni i
                potpuni, bez ikakva nedostataka. </ab>
               <ab n="5"> (5) Nedostaje li komu od vas mudrosti, neka ište od Boga, koji svima
                daje rado i bez negodovanja, i dat će mu se. </ab>
               <ab n="6"> (6) Ali neka ište s vjerom, bez ikakva kolebanja. Jer kolebljivac je
                sličan morskom valovlju, uzburkanu i gonjenu. </ab>
               <ab n="7"> (7) Neka takav ne misli da će primiti što od Gospodina - </ab>
               <ab n="8"> (8) čovjek duše dvoumne, nepostojan na svim putovima svojim. </ab>
               <ab n="9"> (9) Neka se brat niska soja ponosi svojim uzvišenjem, </ab>
               <ab n="10"> (10) a bogataš svojim poniženjem. Ta proći će kao cvijet trave: </ab>
               <ab n="11"> (11) sunce ogranu žarko te usahnu trava i cvijet njezin uvenu;
                dražest mu lica propade. Tako će i bogataš na stazama svojim usahnuti. </ab>
               <ab n="12"> (12) Blago čovjeku koji trpi kušnju: prokušan, primit će vijenac
                života koji je Gospodin obećao onima što ga ljube. </ab>
               <ab n="13"> (13) Neka nitko u napasti ne rekne: "Bog me napastuje." Ta Bog ne
                može biti napastovan na zlo, i ne napastuje nikoga. </ab>
               <ab n="14"> (14) Nego svakoga napastuje njegova požuda koja ga privlači i mami. </ab>
               <ab n="15"> (15) Požuda zatim, zatrudnjevši, rađa grijehom, a grijeh izvršen
                rađa smrću. </ab>
               <ab n="16"> (16) Ne varajte se, braćo moja ljubljena! </ab>
               <ab n="17"> (17) Svaki dobar dar, svaki savršen poklon odozgor je, silazi od Oca
                svjetlila u kome nema promjene ni sjene od mijene. </ab>
               <ab n="18"> (18) Po svom naumu on nas porodi riječju Istine da budemo prvina
                neka njegovih stvorova. </ab>
               <ab n="19"> (19) Znajte, braćo moja ljubljena! Svatko neka bude brz da sluša,
                spor da govori, spor na srdžbu. </ab>
               <ab n="20"> (20) Jer srdžba čovjekova ne čini pravde Božje. </ab>
               <ab n="21"> (21) Zato odložite svaku prljavštinu i preostalu zloću i sa svom
                krotkošću primite usađenu riječ koja ima moć spasiti duše vaše. </ab>
               <ab n="22"> (22) Budite vršitelji riječi, a ne samo slušatelji, zavaravajući
                sami sebe. </ab>
               <ab n="23"> (23) Jer ako je tko slušatelj riječi, a ne i izvršitelj, sličan je
                čovjeku koji motri svoje rođeno lice u zrcalu: </ab>
               <ab n="24"> (24) promotri se, ode i odmah zaboravi kakav bijaše. </ab>
               <ab n="25"> (25) A koji se ogleda u savršenom zakonu slobode i uza nj prione,
                ne kao zaboravan slušatelj nego djelotvoran izvršitelj, blažen će biti u svem
                djelovanju svome. </ab>
               <ab n="26"> (26) Smatra li se tko bogoljubnim, a ne obuzdava svoga jezika, nego
                zavarava srce svoje, isprazna je njegova bogoljubnost. </ab>
               <ab n="27"> (27) Bogoljubnost čista i neokaljana jest: zauzimati se za sirote i
                udovice u njihovoj nevolji, čuvati se neokaljanim od ovoga svijeta. </ab>
            </div>
            <div n="2" type="chapter">
               <ab n="1"> (2.1) Braćo moja, vjeru Gospodina našega Isusa Krista slavnoga ne
                miješajte s pristranošću! </ab>
               <ab n="2"> (2) Dođe li na vaš sastanak čovjek sa zlatnim prstenjem, u sjajnoj
                odjeći, a dođe i siromah u bijednoj odjeći </ab>
               <ab n="3"> (3) i vi se zagledate u onoga što nosi sjajnu odjeću te reknete: "Ti
                lijepo ovdje sjedni!", a siromahu reknete: "Ti stani - ili sjedni - ondje, podno
                podnožja moga!", </ab>
               <ab n="4"> (4) niste li u sebi pristrano sudili te postali suci što naopako
                sude? </ab>
               <ab n="5"> (5) Čujte, braćo moja ljubljena: nije li Bog one koji su svijetu
                siromašni izabrao da budu bogataši u vjeri i baštinici Kraljevstva što ga je obećao
                onima koji ga ljube? </ab>
               <ab n="6"> (6) A vi prezreste siromaha! Ne tlače li vas upravo bogataši? Ne vuku
                li vas baš oni na sudove? </ab>
               <ab n="7"> (7) Ne psuju li oni lijepo Ime na vas zazvano? </ab>
               <ab n="8"> (8) Ako doista izvršujete kraljevski zakon po Pismu: Ljubi bližnjega
                svoga kao sebe samoga, dobro činite; </ab>
               <ab n="9"> (9) ako li ste pristrani, grijeh činite i Zakon vas osuđuje kao
                prijestupnike. </ab>
               <ab n="10"> (10) Ta tko sav Zakon uščuva, a u jednome samo posrne, postao je
                krivac svega. </ab>
               <ab n="11"> (11) Jer tko reče: Ne čini preljuba, reče i: Ne ubij. Ako dakle i ne
                činiš preljuba, a ubiješ, postao si prijestupnik Zakona. </ab>
               <ab n="12"> (12) Tako govorite i tako činite kao oni koji imaju biti suđeni po
                zakonu slobode. </ab>
               <ab n="13"> (13) Jer nemilosrdan je sud onomu tko ne čini milosrđa; a milosrđe
                likuje nad sudom. </ab>
               <ab n="14"> (14) Što koristi, braćo moja, ako tko rekne da ima vjeru, a djela
                nema? Može li ga vjera spasiti? </ab>
               <ab n="15"> (15) Ako su koji brat ili sestra goli i bez hrane svagdanje </ab>
               <ab n="16"> (16) pa im tkogod od vas rekne: "Hajdete u miru, grijte se i
                sitite", a ne dadnete im što je potrebno za tijelo, koja korist? </ab>
               <ab n="17"> (17) Tako i vjera: ako nema djela, mrtva je u sebi. </ab>
               <ab n="18"> (18) Inače, mogao bi tko reći: "Ti imaš vjeru, a ja imam djela.
                Pokaži mi svoju vjeru bez djela, a ja ću tebi djelima pokazati svoju vjeru. </ab>
               <ab n="19"> (19) Ti vjeruješ da je jedan Bog? Dobro činiš! I đavli vjeruju, i
                dršću." </ab>
               <ab n="20"> (20) Hoćeš li spoznati, šuplja glavo, da je vjera bez djela jalova? </ab>
               <ab n="21"> (21) Zar se Abraham, otac naš, ne opravda djelima, kad na žrtvenik
                prinese Izaka, sina svoga? </ab>
               <ab n="22"> (22) Vidiš: vjera je surađivala s djelima njegovim i djelima se
                vjera usavršila </ab>
               <ab n="23"> (23) te se ispunilo Pismo koje veli: Povjerova Abraham Bogu i
                uračuna mu se u pravednost pa prijatelj Božji posta. </ab>
               <ab n="24"> (24) Gledajte: čovjek se opravdava djelima, a ne samom vjerom. </ab>
               <ab n="25"> (25) Ne opravda li se slično, djelima, i Rahaba bludnica kad primi
                glasnike i drugim ih putom izvede? </ab>
               <ab n="26"> (26) Jer kao što je tijelo bez duha mrtvo, tako je i vjera bez djela
                mrtva. </ab>
            </div>
            <div n="3" type="chapter">
               <ab n="1"> (3.1) Neka vas, braćo moja, ne bude mnogo učitelja! Ta znate: bit
                ćemo strože suđeni. </ab>
               <ab n="2"> (2) Doista, svi mnogo griješimo. Ako tko u govoru ne griješi, savršen
                je čovjek, vrstan zauzdati i cijelo tijelo. </ab>
               <ab n="3"> (3) Ubacimo li uzde u usta konjima da ih sebi upokorimo, upravljamo i
                cijelim tijelom njihovim. </ab>
               <ab n="4"> (4) Evo i lađa: tolike su i silni ih vjetrovi gone, a neznatno ih
                kormilo upravlja kamo kormilarova volja hoće. </ab>
               <ab n="5"> (5) Tako i jezik: malen je ud, a velikim se može ponositi. Evo:
                kolicna vatra koliku šumu zapali! </ab>
               <ab n="6"> (6) I jezik je vatra, svijet nepravda jezik je među našim udovima,
                kalja cijelo tijelo te, zapaljen od pakla, zapaljuje kotač života. </ab>
               <ab n="7"> (7) Doista, sav rod zvijeri i ptica, gmazova i morskih životinja dade
                se ukrotiti, i rod ih je ljudski ukrotio, </ab>
               <ab n="8"> (8) a jezik - zlo nemirno, pun otrova smrtonosnog - nitko od ljudi ne
                može ukrotiti. </ab>
               <ab n="9"> (9) Njime blagoslivljamo Gospodina i Oca, njime i proklinjemo ljude
                na sliku Božju stvorene: </ab>
               <ab n="10"> (10) iz istih usta izlazi blagoslov i prokletstvo. Ne smije se,
                braćo moja, tako događati! </ab>
               <ab n="11"> (11) Zar vrelo na isti otvor šiklja slatko i gorko? </ab>
               <ab n="12"> (12) Može li, braćo moja, smokva roditi maslinama ili trs smokvama?
                Ni slan izvor ne može dati slatke vode. </ab>
               <ab n="13"> (13) Je li tko mudar i razborit među vama? Neka dobrim življenjem
                pokaže svoja djela u mudroj blagosti. </ab>
               <ab n="14"> (14) Ako u srcu imate gorku zavist i svadljivost, ne uznosite se i
                ne lažite protiv istine! </ab>
               <ab n="15"> (15) Nije to mudrost koja odozgor silazi, nego zemaljska, ljudska,
                đavolska. </ab>
               <ab n="16"> (16) Ta gdje je zavist i svadljivost, ondje je nered i svako zlo
                djelo. </ab>
               <ab n="17"> (17) A mudrost odozgor ponajprije čista je, zatim mirotvorna,
                milostiva, poučljiva, puna milosrđa i dobrih plodova, postojana, nehinjena. </ab>
               <ab n="18"> (18) Plod se pak pravednosti u miru sije onima koji tvore mir.
            </ab>
            </div>
            <div n="4" type="chapter">
               <ab n="1"> (4.1) Odakle ratovi, odakle borbe među vama? Zar ne odavde: od pohota
                što vojuju u udovima vašim? </ab>
               <ab n="2"> (2) Žudite, a nemate; ubijate i hlepite, a ne možete postići; borite
                se i ratujete. Nemate jer ne ištete. </ab>
               <ab n="3"> (3) Ištete, a ne primate jer rđavo ištete: da u pohotama svojim
                potratite. </ab>
               <ab n="4"> (4) Preljubnici! Ne znate li da je prijateljstvo sa svijetom
                neprijateljstvo prema Bogu? Tko god dakle hoće da bude prijatelj svijeta, promeće se
                u neprijatelja Božjega. </ab>
               <ab n="5"> (5) Ili mislite da Pismo uzalud veli: Ljubomorno čezne za duhom što
                ga nastani u nama? </ab>
               <ab n="6"> (6) A daje on i veću milost. Zato govori: Bog se oholima protivi, a
                poniznima daje milost. </ab>
               <ab n="7"> (7) Podložite se dakle Bogu! Oduprite se đavlu i pobjeći će od vas! </ab>
               <ab n="8"> (8) Približite se Bogu i on će se približiti vama! Očistite ruke,
                grešnici! Očistite srca, dvoličnjaci! </ab>
               <ab n="9"> (9) Zakukajte, protužite, proplačite! Smijeh vaš nek se u plač obrati
                i radost u žalost! </ab>
               <ab n="10"> (10) Ponizite se pred Gospodinom i on će vas uzvisiti! </ab>
               <ab n="11"> (11) Ne ogovarajte, braćo, jedni druge! Tko ogovara ili sudi brata
                svoga, ogovara i sudi Zakon. A sudiš li Zakon, nisi vršitelj nego sudac Zakona. </ab>
               <ab n="12"> (12) Jedan je Zakonodavac i Sudac: Onaj koji može spasiti i
                pogubiti. A tko si ti da sudiš bližnjega? </ab>
               <ab n="13"> (13) De sada, vi što govorite: "Danas ili sutra otići ćemo u taj i
                taj grad, provesti ondje godinu, trgovati i zaraditi", </ab>
               <ab n="14"> (14) a ne znate što će sutra biti. Ta što je vaš život? Dašak ste
                što se načas pojavi i zatim nestane! </ab>
               <ab n="15"> (15) Umjesto da govorite: "Htjedne li Gospodin, živjet ćemo i
                učiniti ovo ili ono", </ab>
               <ab n="16"> (16) vi se razmećete svojim hvastanjima! Svako je takvo hvastanje
                opako. </ab>
               <ab n="17"> (17) Znati dakle dobro činiti, a ne činiti - grijeh je. </ab>
            </div>
            <div n="5" type="chapter">
               <ab n="1"> (5.1) De sada, bogataši, proplačite i zakukajte zbog nevolja koje će
                vas zadesiti! </ab>
               <ab n="2"> (2) Bogatstvo vam istrunu, haljine vaše postadoše hrana moljcima, </ab>
               <ab n="3"> (3) zlato vam i srebro zarđa i rđa će njihova biti svjedočanstvo
                protiv vas te će kao vatra izjesti tijela vaša! Zgrnuste blago u posljednje dane! </ab>
               <ab n="4"> (4) Evo: plaća kosaca vaših njiva - koju im uskratiste - viče i
                vapaji žetelaca dopriješe do ušiju Gospoda nad Vojskama. </ab>
               <ab n="5"> (5) Raskošno ste na zemlji i razvratno živjeli, utoviste srca svoja
                za dan klanja! </ab>
               <ab n="6"> (6) Osudiste i ubiste pravednika: on vam se ne suprotstavlja! </ab>
               <ab n="7"> (7) Strpite se dakle, braćo, do Dolaska Gospodnjega! Evo: ratar
                iščekuje dragocjeni urod zemlje, strpljiv je s njime dok ne dobije kišu ranu i
                kasnu. </ab>
               <ab n="8"> (8) Strpite se i vi, očvrsnite srca jer se Dolazak Gospodnji
                približio! </ab>
               <ab n="9"> (9) Ne tužite se jedni na druge da ne budete osuđeni! Evo: sudac
                stoji pred vratima! </ab>
               <ab n="10"> (10) Za uzor strpljivosti i podnošenja zala uzmite, braćo, proroke
                koji su govorili u ime Gospodnje. </ab>
               <ab n="11"> (11) Eto: blaženima nazivamo one koji ustrajaše. Za postojanost
                Jobovu čuste i nakanu Gospodnju vidjeste jer milostiv je Gospodin i milosrdan! </ab>
               <ab n="12"> (12) Prije svega, braćo moja, ne zaklinjite se ni nebom ni zemljom,
                ni ikojom drugom zakletvom. Vaše "da" neka bude "da", i "ne" - "ne", da ne padnete
                pod sud. </ab>
               <ab n="13"> (13) Pati li tko među vama? Neka moli! Je li tko radostan? Neka
                pjeva hvalospjeve! </ab>
               <ab n="14"> (14) Boluje li tko među vama? Neka dozove starješine Crkve! Oni neka
                mole nad njim mažući ga uljem u ime Gospodnje </ab>
               <ab n="15"> (15) pa će molitva vjere spasiti nemoćnika; Gospodin će ga podići, i
                ako je sagriješio, oprostit će mu se. </ab>
               <ab n="16"> (16) Ispovijedajte dakle jedni drugima grijehe i molite jedni za
                druge da ozdravite! Mnogo može žarka molitva pravednikova. </ab>
               <ab n="17"> (17) Ilija bijaše čovjek baš kao i mi; usrdno se pomoli da ne bude
                kiše i kiše nije bilo na zemlji tri godine i šest mjeseci. </ab>
               <ab n="18"> (18) Zatim se ponovno pomoli te nebo dade kišu i zemlja iznese urod
                svoj. </ab>
               <ab n="19"> (19) Braćo moja, odluta li tko od vas od istine pa ga tkogod vrati, </ab>
               <ab n="20"> (20) znajte: tko vrati grešnika s lutalačkog puta njegova, spasit će
                dušu njegovu od smrti i pokriti mnoštvo grijeha. </ab>
            </div>
         </div>
         <div n="60" ana="1Petr" type="book">
            <div n="1" type="chapter">
               <ab n="1"> (1.1) Petar, apostol Isusa Krista: putnicima Raseljeništva u Pontu,
                Galaciji, Kapadociji, Aziji i Bitiniji, </ab>
               <ab n="2"> (2) po predznanju Boga Oca, posvećenjem Duha izabranima da budu
                poslušni te poškropljeni krvlju Isusa Krista. Punina vam milosti i mira! </ab>
               <ab n="3"> (3) Blagoslovljen Bog i Otac Gospodina našega Isusa Krista koji nas
                po velikom milosrđu svojemu uskrsnućem Isusa Krista od mrtvih nanovo rodi za životnu
                nadu, </ab>
               <ab n="4"> (4) za baštinu neraspadljivu, neokaljanu i neuvelu, pohranjenu na
                nebesima za vas, </ab>
               <ab n="5"> (5) vas koje snaga Božja po vjeri čuva za spasenje, spremno da se
                objavi u posljednje vrijeme. </ab>
               <ab n="6"> (6) Zbog toga se radujte, makar se sada možda trebalo malo i
                žalostiti zbog različitih kušnja: </ab>
               <ab n="7"> (7) da prokušanost vaše vjere - dragocjenija od propadljivog zlata,
                koje se ipak u vatri kuša - stekne hvalu, slavu i čast o Objavljenju Isusa Krista. </ab>
               <ab n="8"> (8) Njega vi ljubite iako ga ne vidjeste; u njega, iako ga još ne
                gledate, vjerujete te klikćete od radosti neizrecive i proslavljene </ab>
               <ab n="9"> (9) što postigoste svrhu svoje vjere: spasenje duša. </ab>
               <ab n="10"> (10) To su spasenje istraživali i pronicali proroci koji prorokovahu
                o milosti vama namijenjenoj. </ab>
               <ab n="11"> (11) Pronicali su na koje ili kakvo je vrijeme smjerao Duh Kristov u
                njima koji je unaprijed svjedočio o Kristovim patnjama te slavama što su nakon njih
                imale doći: </ab>
               <ab n="12"> (12) bi im objavljeno da ne sebi nego vama poslužuju ono što vam
                sada u Duhu Svetom s neba poslanom navijestiše vaši blagovjesnici, a nada što se i
                anđeli žude nadviti. </ab>
               <ab n="13"> (13) Zato opašite bokove pameti svoje, trijezni budite i savršeno se
                pouzdajte u milost koju vam donosi Objavljenje Isusa Krista. </ab>
               <ab n="14"> (14) Kao poslušna djeca ne supriličujte se prijašnjim požudama iz
                doba neznanja. </ab>
               <ab n="15"> (15) Naprotiv, kao što je svet Onaj koji vas pozva, i vi budite
                sveti u svemu življenju. </ab>
               <ab n="16"> (16) Ta pisano je: Budite sveti jer sam ja svet. </ab>
               <ab n="17"> (17) Ako dakle Ocem nazivate njega koji nepristrano svakoga po djelu
                sudi, vrijeme svoga proputovanja proživite u bogobojaznosti. </ab>
               <ab n="18"> (18) Ta znate da od svog ispraznog načina života, što vam ga oci
                namriješe, niste otkupljeni nečim raspadljivim, srebrom ili zlatom, </ab>
               <ab n="19"> (19) nego dragocjenom krvlju Krista, Jaganjca nevina i bez mane. </ab>
               <ab n="20"> (20) On bijaše doduše predviđen prije postanka svijeta, ali se
                očitova na kraju vremena radi vas </ab>
               <ab n="21"> (21) koji po njemu vjerujete u Boga koji ga uskrisi od mrtvih te mu
                dade slavu da vjera vaša i nada bude u Bogu. </ab>
               <ab n="22"> (22) Pošto ste posluhom istini očistili duše svoje za nehinjeno
                bratoljublje, od srca žarko ljubite jedni druge. </ab>
               <ab n="23"> (23) Ta nanovo ste rođeni, ne iz sjemena raspadljiva nego
                neraspadljiva: riječju Boga koji živi i ostaje. </ab>
               <ab n="24"> (24) Doista, svako je tijelo kao trava, sva mu slava ko cvijet
                poljski: sahne trava, vene cvijet, </ab>
               <ab n="25"> (25) ali Riječ Gospodnja ostaje dovijeka. Ta pak riječ jest evanđelje
                koje vam je naviješteno. </ab>
            </div>
            <div n="2" type="chapter">
               <ab n="1"> (2.1) Odložite dakle svaku zloću i svaku prijevaru, himbe i zavisti i
                sva klevetanja. </ab>
               <ab n="2"> (2) Kao novorođenčad žudite za duhovnim, nepatvorenim mlijekom da po
                njemu uzrastete za spasenje, </ab>
               <ab n="3"> (3) ako ste doista okusili kako je dobar Gospodin. </ab>
               <ab n="4"> (4) Pristupite k njemu, Kamenu živomu što ga, istina, ljudi odbaciše,
                ali je u očima Božjim izabran, dragocjen, </ab>
               <ab n="5"> (5) pa se kao živo kamenje ugrađujte u duhovni Dom za sveto
                svećenstvo da prinosite žrtve duhovne, ugodne Bogu po Isusu Kristu. </ab>
               <ab n="6"> (6) Stoga stoji u Pismu: Evo postavljam na Sionu kamen odabrani,
                dragocjeni kamen ugaoni: Tko u nj vjeruje, ne, neće se postidjeti. </ab>
               <ab n="7"> (7) Vama dakle koji vjerujete - čast! A onima koji ne vjeruju - kamen
                koji odbaciše graditelji postade kamen zaglavni </ab>
               <ab n="8"> (8) i kamen spoticanja, stijena posrtanja; oni se o nj spotiču,
                neposlušni Riječi, za što su i određeni. </ab>
               <ab n="9"> (9) A vi ste rod izabrani, kraljevsko svećenstvo, sveti puk, narod
                stečeni da naviještate silna djela Onoga koji vas iz tame pozva k divnom svjetlu
                svojemu; </ab>
               <ab n="10"> (10) vi, nekoć Ne-narod, a sada Narod Božji; vi Ne-mili, a sada
                Mili. </ab>
               <ab n="11"> (11) Ljubljeni! Zaklinjem vas da se kao pridošlice i putnici klonite
                putenih požuda koje vojuju protiv duše; </ab>
               <ab n="12"> (12) življenje vaše među poganima neka bude uzorno da upravo onim za
                što vas sada potvaraju kao zločince, pošto promotre vaša dobra djela, proslave Boga
                u dan pohoda. </ab>
               <ab n="13"> (13) Pokoravajte se svakoj ljudskoj ustanovi radi Gospodina: bilo
                kralju kao vrhovniku, </ab>
               <ab n="14"> (14) bilo upraviteljima jer ih on šalje da kazne zločince, a pohvale
                one koji dobro čine. </ab>
               <ab n="15"> (15) Doista, ovo je Božja volja: da čineći dobro ušutkate neznanje
                bezumnika. </ab>
               <ab n="16"> (16) Kao slobodni ljudi - ali ne kao oni kojima je sloboda tek
                pokrivalom zloće, već kao Božje sluge - </ab>
               <ab n="17"> (17) sve poštujte, bratstvo ljubite, Boga se bojte, kralja častite! </ab>
               <ab n="18"> (18) Sluge, budite sa svim poštovanjem pokorni gospodarima, ne samo
                dobrima i blagima nego i naopakima. </ab>
               <ab n="19"> (19) To je uistinu milost ako tko radi savjesti, radi Boga podnosi
                nevolje trpeći nepravedno. </ab>
               <ab n="20"> (20) Kakve li slave doista ako za grijehe udarani strpljivo
                podnosite? No ako dobro čineći trpite pa strpljivo podnosite, to je Bogu milo. </ab>
               <ab n="21"> (21) Ta na to ste pozvani jer i Krist je trpio za vas i ostavio vam
                primjer da idete stopama njegovim. </ab>
               <ab n="22"> (22) On koji grijeha ne učini nit mu usta prijevaru izustiše; </ab>
               <ab n="23"> (23) on koji na uvredu nije uvredom uzvraćao i mučen nije prijetio,
                prepuštajući to Sucu pravednom; </ab>
               <ab n="24"> (24) on koji u tijelu svom grijehe naše ponese na drvo da umrijevši
                grijesima pravednosti živimo; on čijom se modricom izliječiste. </ab>
               <ab n="25"> (25) Doista, poput ovaca lutaste, ali se sada obratiste k pastiru i
                čuvaru duša svojih. </ab>
            </div>
            <div n="3" type="chapter">
               <ab n="1"> (3.1) Tako i vi, žene, pokoravajte se svojim muževima: ako su neki od
                njih možda neposlušni Riječi, da i bez riječi budu pridobiveni življenjem vas žena, </ab>
               <ab n="2"> (2) pošto promotre vaše bogoljubno i čisto življenje. </ab>
               <ab n="3"> (3) Vaš nakit neka ne bude izvanjski - pletenje kose, kićenje zlatom
                ili oblačenje haljina. </ab>
               <ab n="4"> (4) Nego: čovjek skrovita srca, neprolazne ljepote, blaga i smirena
                duha. To je pred Bogom dragocjeno. </ab>
               <ab n="5"> (5) Tako su se doista i nekoć svete žene, zaufane u Boga, resile:
                pokoravale su se muževima. </ab>
               <ab n="6"> (6) Sara se tako pokori Abrahamu te ga nazva gospodarom. Njezina ste
                djeca ako činite dobro ne bojeći se nikakva zastrašivanja. </ab>
               <ab n="7"> (7) Tako i vi, muževi, obazrivo živite sa svojim ženama, kao sa
                slabijim spolom, te im iskazujte čast kao subaštinicima milosti Života da ne
                spriječite svojih molitava. </ab>
               <ab n="8"> (8) Napokon, budite svi jednodušni, puni suosjećanja i bratske
                ljubavi, milosrdni, ponizni! </ab>
               <ab n="9"> (9) Ne vraćajte zlo za zlo ni uvredu za uvredu! Naprotiv,
                blagoslivljajte jer ste na to i pozvani da baštinite blagoslov! </ab>
               <ab n="10"> (10) Doista, tko želi ljubiti život i naužit se dana sretnih, nek
                suspregne jezik oda zla i usne od riječi prijevarnih; </ab>
               <ab n="11"> (11) zla nek se kloni, a čini dobro, mir neka traži i za njim ide: </ab>
               <ab n="12"> (12) jer oči Gospodnje gledaju pravedne, uši mu slušaju vapaje
                njihove, a lice se Gospodnje okreće protiv zločinaca. </ab>
               <ab n="13"> (13) Pa tko da vam naudi ako revnujete za dobro? </ab>
               <ab n="14"> (14) Nego, morali i trpjeti zbog svoje pravednosti, blago vama! No
                ne bojte se njihova zastrašivanja i ne plašite se! </ab>
               <ab n="15"> (15) Naprotiv, Gospodin - Krist neka vam bude svet, u srcima vašim,
                te budite uvijek spremni na odgovor svakomu koji od vas zatraži obrazloženje nade
                koja je u vama, </ab>
               <ab n="16"> (16) ali blago i s poštovanjem, dobre savjesti da oni koji
                ozloglašuju vaš dobar život u Kristu, upravo onim budu postiđeni za što vas
                potvaraju. </ab>
               <ab n="17"> (17) Ta uspješnije je trpjeti, ako je to Božja volja, čineći dobro,
                nego čineći zlo. </ab>
               <ab n="18"> (18) Doista, i Krist jednom za grijehe umrije, pravedan za
                nepravedne, da vas privede k Bogu - ubijen doduše u tijelu, ali oživljen u duhu. </ab>
               <ab n="19"> (19) U njemu otiđe i propovijedati duhovima u tamnici </ab>
               <ab n="20"> (20) koji bijahu nekoć nepokorni, kad ih ono Božja strpljivost
                iščekivaše, u vrijeme Noino, dok se gradila korablja u kojoj nekolicina, to jest
                osam duša, bi spašena vodom. </ab>
               <ab n="21"> (21) Njezin protulik, krštenje - ne odlaganje tjelesne nečistoće,
                nego molitva za dobru savjest upravljena Bogu - i vas sada spasava po uskrsnuću
                Isusa Krista </ab>
               <ab n="22"> (22) koji, uzašavši na nebo, jest zdesna Bogu, pošto mu bijahu
                pokoreni anđeli, vlasti i sile. </ab>
            </div>
            <div n="4" type="chapter">
               <ab n="1"> (4.1) Dakle, budući da je Krist trpio u tijelu, i vi se oboružajte
                istim mišljenjem - jer tko trpi u tijelu okanio se grijeha - </ab>
               <ab n="2"> (2) da vrijeme što vam u tijelu još preostaje proživite ne više po
                ljudskim požudama nego po Božjoj volji. </ab>
               <ab n="3"> (3) Dosta je uistinu što ste u prošlom vremenu vršili volju pogana,
                hodeći u razvratnostima, požudama, pijančevanjima, pijankama, opijanjima i
                bezakoničkim idolopoklonstvima. </ab>
               <ab n="4"> (4) Stoga se čude što se ne slijevate u tu istu rijeku raskalašenosti
                te proklinju. </ab>
               <ab n="5"> (5) Polagat će oni račun Onomu tko je već spreman suditi žive i
                mrtve. </ab>
               <ab n="6"> (6) Zato je i mrtvima naviješteno evanđelje da osuđeni doduše po
                ljudsku, u tijelu, žive po Božju - u duhu. </ab>
               <ab n="7"> (7) Približio se svršetak svega! Osvijestite se i otrijeznite za
                molitvu! </ab>
               <ab n="8"> (8) Prije svega imajte žarku ljubav jedni prema drugima jer ljubav
                pokriva mnoštvo grijeha! </ab>
               <ab n="9"> (9) Gostoljubivo primajte jedni druge bez mrmljanja! </ab>
               <ab n="10"> (10) Jedni druge poslužujte - svatko po primljenom daru - kao dobri
                upravitelji različitih Božjih milosti! </ab>
               <ab n="11"> (11) Govori li tko? Neka govori kao riječi Božje! Poslužuje li tko?
                Neka poslužuje kao snagom koju daje Bog da se u svemu slavi Bog po Isusu Kristu,
                komu slava i vlast u vijeke vjekova! Amen. </ab>
               <ab n="12"> (12) Ljubljeni! Ne čudite se požaru što bukti među vama da vas
                iskuša, kao da vam se događa štogod neobično! </ab>
               <ab n="13"> (13) Naprotiv, radujte se kao zajedničari Kristovih patnja da i o
                Objavljenju njegove slave mognete radosno klicati. </ab>
               <ab n="14"> (14) Pogrđuju li vas zbog imena Kristova, blago vama, jer Duh Slave,
                Duh Božji u vama počiva. </ab>
               <ab n="15"> (15) Tek neka nitko od vas ne trpi kao ubojica, ili kradljivac, ili
                zločinac, ili makar i kao nametljivac; </ab>
               <ab n="16"> (16) ako li kao kršćanin, neka se ne stidi, nego slavi Boga zbog tog
                imena. </ab>
               <ab n="17"> (17) Ta vrijeme je da započne Sud - od doma Božjega. No ako već od
                vas započinje, kakav je onda svršetak onih što nisu poslušni Božjem evanđelju? </ab>
               <ab n="18"> (18) I ako se pravednik jedva spasava, opak i grešnik gdje da se
                pojavi? </ab>
               <ab n="19"> (19) Stoga oni koji po volji Božjoj trpe, neka dobrim djelima
                povjere duše svoje vjernom Stvoritelju. </ab>
            </div>
            <div n="5" type="chapter">
               <ab n="1"> (5.1) Starješine dakle među vama opominjem, ja sustarješina i svjedok
                Kristovih patnja, a zato i zajedničar slave koja se ima očitovati: </ab>
               <ab n="2"> (2) pasite povjereno vam stado Božje, nadgledajte ga - ne prisilno,
                nego dragovoljno, po Božju; ne radi prljava dobitka, nego oduševljeno; </ab>
               <ab n="3"> (3) i ne kao gospodari Baštine nego kao uzori stada. </ab>
               <ab n="4"> (4) Pa kad se pojavi Natpastir, primit ćete neuveli vijenac slave. </ab>
               <ab n="5"> (5) Tako i vi, mladići, podložite se starješinama; svi se jedni prema
                drugima pripašite poniznošću jer Bog se oholima protivi, a poniznima daruje milost. </ab>
               <ab n="6"> (6) Ponizite se dakle pod snažnom rukom Božjom da vas uzvisi u pravo
                vrijeme. </ab>
               <ab n="7"> (7) Svu svoju brigu povjerite njemu jer on se brine za vas. </ab>
               <ab n="8"> (8) Otrijeznite se! Bdijte! Protivnik vaš, đavao, kao ričući lav
                obilazi tražeći koga da proždre. </ab>
               <ab n="9"> (9) Oprite mu se stameni u vjeri znajući da takve iste patnje podnose
                vaša braća po svijetu. </ab>
               <ab n="10"> (10) A Bog svake milosti, koji vas pozva na vječnu slavu u Kristu,
                on će vas, pošto malo potrpite, usavršiti, učvrstiti, ojačati, utvrditi. </ab>
               <ab n="11"> (11) Njemu vlast u vijeke vjekova! Amen. </ab>
               <ab n="12"> (12) Pišem vam ukratko, po Silvanu, koga smatram bratom vjernim, da
                vas ohrabrim i posvjedočim kako je ovo istinska milost Božja. Nje se držite! </ab>
               <ab n="13"> (13) Pozdravlja vas suizabranica u Babilonu i Marko, sin moj. </ab>
               <ab n="14"> (14) Pozdravite jedni druge cjelovom ljubavi! Mir svima vama koji
                ste u Kristu! </ab>
            </div>
         </div>
         <div n="61" ana="2Petr" type="book">
            <div n="1" type="chapter">
               <ab n="1"> (1.1) Šimun Petar, sluga i apostol Isusa Krista, onima koje
                pravednošću Boga našega i Spasitelja Isusa Krista zapade ista dragocjena vjera kao i
                nas. </ab>
               <ab n="2"> (2) Punina vam milosti i mira po spoznaji Boga i Isusa, Gospodina
                našega! </ab>
               <ab n="3"> (3) Doista, po spoznaji njega, koji nas pozva slavom svojom i
                krepošću, božanska nas je snaga njegova obdarila svime za život i pobožnost. </ab>
               <ab n="4"> (4) Time smo obdareni dragocjenim, najvećim obećanjima da po njima
                postanete zajedničari božanske naravi umakavši pokvarenosti koja je u svijetu zbog
                požude. </ab>
               <ab n="5"> (5) Zbog toga svim marom prionite: vjerom osigurajte krepost,
                krepošću spoznaje, </ab>
               <ab n="6"> (6) spoznanjem uzdržljivost, uzdržljivošću postojanost, postojanošću
                pobožnost, </ab>
               <ab n="7"> (7) pobožnošću bratoljublje, bratoljubljem ljubav. </ab>
               <ab n="8"> (8) Jer ako to imate i u tom napredujete, nećete biti besposleni i
                neplodni za spoznanje Isusa Krista. </ab>
               <ab n="9"> (9) A tko toga nema, slijep je, kratkovidan; zaboravio je da je
                očišćen od svojih prijašnjih grijeha. </ab>
               <ab n="10"> (10) Zato, braćo, to revnije uznastojte učvrstiti svoj poziv i
                izabranje: to čineći - ne, nećete posrnuti nikada! </ab>
               <ab n="11"> (11) Tako će vam se bogato osigurati ulazak u vječno kraljevstvo
                Gospodina našega i Spasitelja Isusa Krista. </ab>
               <ab n="12"> (12) Zato ću vas uvijek na to podsjećati premda to znate i utvrđeni
                ste u primljenoj istini. </ab>
               <ab n="13"> (13) Pravo je, mislim, da vas dok sam u ovom šatoru, budim opomenom, </ab>
               <ab n="14"> (14) svjestan da ću brzo napustiti svoj šator, kako mi i Gospodin
                naš Isus Krist očitova. </ab>
               <ab n="15"> (15) A pobrinut ću se da se i nakon mojeg izlaska uvijek toga
                sjećate. </ab>
               <ab n="16"> (16) Ta nismo vam navijestili snagu i Dolazak Gospodina našega Isusa
                Krista slijedeći izmudrene priče, nego kao očevici njegova veličanstva. </ab>
               <ab n="17"> (17) Od Oca je doista primio čast i slavu kad mu ono od uzvišene
                Slave doprije ovaj glas: Ovo je Sin moj, Ljubljeni moj, u njemu mi sva milina! </ab>
               <ab n="18"> (18) Taj glas, koji s neba dopiraše, čusmo mi koji bijasmo s njime
                na Svetoj gori. </ab>
               <ab n="19"> (19) Tako nam je potvrđena proročka riječ te dobro činite što uza
                nju prianjate kao uza svjetiljku što svijetli na mrklu mjestu - dok Dan ne osvane i
                Danica se ne pomoli u srcima vašim. </ab>
               <ab n="20"> (20) Ponajprije znajte ovo: nijedno se proroštvo Pisma ne može
                tumačiti samovoljno </ab>
               <ab n="21"> (21) jer nikada proroštvo ne bi ljudskom voljom doneseno, nego su
                Duhom Svetim poneseni ljudi od Boga govorili. </ab>
            </div>
            <div n="2" type="chapter">
               <ab n="1"> (2.1) Bilo je u narodu i lažnih proroka, kao što će i među vama biti
                lažnih učitelja, onih koji će prokrijumčariti pogubna krivovjerja, zanijekati
                Gospodina koji ih otkupi, i navući na se brzu propast. </ab>
               <ab n="2"> (2) I mnogi će se povesti za njihovim razvratnostima. Zbog njih će se
                kuditi put istine. </ab>
               <ab n="3"> (3) U svojoj će vas lakomosti kupovati izmišljotinama. Njihova osuda
                već odavna nije dokona i propast im ne drijema. </ab>
               <ab n="4"> (4) Doista, ako Bog anđela koji sagriješiše nije poštedio nego ih je
                sunovratio u Tartar i predao mračnom bezdanu da budu čuvani za sud; </ab>
               <ab n="5"> (5) ako staroga svijeta ne poštedje, nego sačuva - osmoga - Nou,
                glasnika pravednosti, sručivši potop na svijet bezbožni; </ab>
               <ab n="6"> (6) ako gradove Sodomu i Gomoru u pepeo pretvori, osudi i za primjer
                budućim bezbožnicima postavi; </ab>
               <ab n="7"> (7) ako pravednog Lota, premorena razvratnim življenjem onih
                razularenika, oslobodi - </ab>
               <ab n="8"> (8) pravedniku se doista dan za danom duša razdirala dok je gledao i
                slušao bezakonička djela onih među kojima je boravio - </ab>
               <ab n="9"> (9) umije Gospod i pobožnike iz napasti izbaviti, a nepravednike za
                kaznu na Dan sudnji sačuvati, </ab>
               <ab n="10"> (10) ponajpače one koji u prljavoj požudi idu za puti i preziru
                Veličanstvo. Preuzetnici, drznici i ne trepnu pogrđujući Slave, </ab>
               <ab n="11"> (11) dok anđeli, iako jakošću i snagom od njih veći, ne izriču
                protiv njih pred Gospodinom pogrdna suda. </ab>
               <ab n="12"> (12) Oni pak kao nerazumne životinje, po naravi rođene za lov i
                istrebljenje, pogrđuju što ne poznaju. Istim će istrebljenjem i oni biti
                istrebljeni; </ab>
               <ab n="13"> (13) zadesit će ih nepravda, plaća nepravednosti. Užitkom smatraju
                razvratnost u pol bijela dana. Ljage i sramote! Naslađuju se prijevarama svojim dok
                se s vama goste. </ab>
               <ab n="14"> (14) Oči su im pune preljubnice, nikako da se nasite grijeha; mame
                duše nepostojane, srce im je uvježbano u lakomstvu, prokleti sinovi! </ab>
               <ab n="15"> (15) Zabludiše, napustivši ravan put, te pođoše putom Bosorova sina
                Bileama, koji prigrli plaću nepravednosti, </ab>
               <ab n="16"> (16) ali primi i ukor za svoje nedjelo: nijemo živinče ljudskim
                glasom prozbori i spriječi prorokovo bezumlje. </ab>
               <ab n="17"> (17) Oni su izvori bezvodni, oblaci vjetrom gonjeni; za njih se čuva
                mrkla tmina. </ab>
               <ab n="18"> (18) Naklapajući naduvene ispraznosti, požudama putenim,
                razvratnostima mame one što netom odbjegoše od onih koji žive u zabludi. </ab>
               <ab n="19"> (19) Obećavaju im slobodu, a sami su robovi pokvarenosti. Jer svatko
                robuje onomu tko ga svlada. </ab>
               <ab n="20"> (20) Doista, pošto su po spoznaji Gospodina našega i Spasitelja
                Isusa Krista odbjegli od prljavština svijeta, ako se opet u njih upleću i daju se
                svladati, ovo im je potonje gore od onoga prvoga. </ab>
               <ab n="21"> (21) Bilo bi im doista bolje da nisu spoznali puta pravednosti,
                negoli, pošto ga spoznaše, okrenuti leđa svetoj zapovijedi koja im je predana. </ab>
               <ab n="22"> (22) Dogodilo im se što veli istinita izreka: "Pas se vraća svojoj
                bljuvotini i okupana svinja valjanju u blatu." </ab>
            </div>
            <div n="3" type="chapter">
               <ab n="1"> (3.1) Ljubljeni, pišem evo već drugu poslanicu. U objema opomenom
                budim vaš zdrav razbor </ab>
               <ab n="2"> (2) da se sjetite riječi što ih prorekoše sveti proroci i zapovijedi
                apostola vaših, zapovijedi Gospodinove i Spasiteljeve. </ab>
               <ab n="3"> (3) Znajte ponajprije ovo: u posljednje će se dane pojaviti
                podrugljivi izrugivači; povoditi će se za svojim požudama </ab>
               <ab n="4"> (4) i pitati: "Što je s obećanjem njegova Dolaska? Jer i otkad Oci
                pomriješe, sve ostaje kao što bijaše od početka stvorenja." </ab>
               <ab n="5"> (5) Ta oni naumice zaboravljaju da nebesa bijahu odavna i da zemlja
                na Božju riječ posta iz vode i po vodi. </ab>
               <ab n="6"> (6) Na isti način ondašnji svijet propade vodom potopljen. </ab>
               <ab n="7"> (7) A sadašnja nebesa i zemlja istom su riječju pohranjena za oganj i
                čuvaju se za Dan suda i propasti bezbožnih ljudi. </ab>
               <ab n="8"> (8) Jedno, ljubljeni, ne smetnite s uma: jedan je dan kod Gospodina
                kao tisuću godina, a tisuću godina kao jedan dan. </ab>
               <ab n="9"> (9) Ne kasni Gospodin ispuniti obećanje, kako ga neki sporim
                smatraju, nego je strpljiv prema vama jer neće da tko propadne, nego hoće da svi
                prispiju k obraćenju. </ab>
               <ab n="10"> (10) Kao tat će doći Dan Gospodnji u koji će nebesa trijeskom
                uminuti, počela se, užarena, raspasti, a zemlja i djela na njoj razotkriti. </ab>
               <ab n="11"> (11) Kad se sve tako ima raspasti, kako li treba da se svi vi
                ističete u svetu življenju i pobožnosti </ab>
               <ab n="12"> (12) iščekujući i pospješujući dolazak Dana Božjega u koji će se
                nebesa, zapaljena, raspasti i počela, užarena, rastaliti. </ab>
               <ab n="13"> (13) Ta po obećanju njegovu iščekujemo nova nebesa i zemlju novu,
                gdje pravednost prebiva. </ab>
               <ab n="14"> (14) Zato, ljubljeni, dok to iščekujete, uznastojte da mu budete
                neokaljani i besprijekorni, u miru. </ab>
               <ab n="15"> (15) A strpljivost Gospodina našega spasenjem smatrajte, kako vam i
                ljubljeni brat naš Pavao napisa po mudrosti koja mu je dana. </ab>
               <ab n="16"> (16) Tako u svim poslanicama gdje o tome govori. U njima ima ponešto
                nerazumljivo, što neupućeni i nepostojani iskrivljuju, kao i ostala Pisma - sebi na
                propast. </ab>
               <ab n="17"> (17) Vi dakle, ljubljeni pošto ste upozoreni, čuvajte se da ne
                biste, zavedeni bludnjom razularenika, otpali od svoje postojanosti. </ab>
               <ab n="18"> (18) A rastite u milosti i spoznanju Gospodina našega i Spasitelja
                Isusa Krista! Njemu slava i sada i do u dan vječnosti! Amen! </ab>
            </div>
         </div>
         <div n="62" ana="1Jo" type="book">
            <div n="1" type="chapter">
               <ab n="1"> (1.1) Što bijaše od početka, što smo čuli, što smo vidjeli očima
                svojim, što razmotrismo i ruke naše opipaše o Riječi, Životu - </ab>
               <ab n="2"> (2) da, Život se očitova, i vidjeli smo i svjedočimo, i navješćujemo
                vam Život vječni, koji bijaše kod Oca i očitova se nama - </ab>
               <ab n="3"> (3) što smo vidjeli i čuli, navješćujemo i vama da i vi imate
                zajedništvo s nama. A naše je zajedništvo s Ocem i sa Sinom njegovim Isusom Kristom. </ab>
               <ab n="4"> (4) I to vam pišemo da radost naša bude potpuna. </ab>
               <ab n="5"> (5) A ovo je navještaj koji smo čuli od njega i navješćujemo vama:
                Bog je svjetlost i tame u njemu nema nikakve! </ab>
               <ab n="6"> (6) Reknemo li da imamo zajedništvo s njim, a u tami hodimo, lažemo i
                ne činimo istine. </ab>
               <ab n="7"> (7) Ako u svjetlosti hodimo, kao što je on u svjetlosti, imamo
                zajedništvo jedni s drugima i krv Isusa, Sina njegova, čisti nas od svakoga grijeha. </ab>
               <ab n="8"> (8) Reknemo li da grijeha nemamo, sami sebe varamo i istine nema u
                nama. </ab>
               <ab n="9"> (9) Ako priznamo grijehe svoje, vjeran je on i pravedan: otpustit će
                nam grijehe i očistiti nas od svake nepravde. </ab>
               <ab n="10"> (10) Reknemo li da nismo zgriješili, pravimo ga lašcem i riječi
                njegove nema u nama. </ab>
            </div>
            <div n="2" type="chapter">
               <ab n="1"> (2.1) Dječice moja, ovo vam pišem da ne griješite. Ako tko i
                sagriješi, zagovornika imamo kod Oca - Isusa Krista, Pravednika. </ab>
               <ab n="2"> (2) On je pomirnica za grijeha naše, i ne samo naše, nego i svega
                svijeta. </ab>
               <ab n="3"> (3) I po ovom znamo da ga poznajemo: ako zapovijedi njegove čuvamo. </ab>
               <ab n="4"> (4) Tko veli: "Poznajem ga", a zapovijedi njegovih ne čuva, lažac je,
                u njemu nema istine. </ab>
               <ab n="5"> (5) A tko čuva riječ njegovu, u njemu je zaista savršena ljubav
                Božja. Po tom znamo da smo u njemu. </ab>
               <ab n="6"> (6) Tko veli da u njemu ostaje, valja mu ići putom kojim je on hodio. </ab>
               <ab n="7"> (7) Ljubljeni, pišem vam ne novu zapovijed, nego staru zapovijed,
                koju ste imali od početka. Ta stara zapovijed jest riječ koju ste čuli. </ab>
               <ab n="8"> (8) A opet, novu vam zapovijed pišem - obistinjuje se u njemu i vama
                - jer tama prolazi, svjetlost istinita već svijetli. </ab>
               <ab n="9"> (9) Tko veli da je u svjetlosti, a mrzi brata svojega, u tami je sve
                do sada. </ab>
               <ab n="10"> (10) Tko ljubi brata svojega, u svjetlosti ostaje i sablazni u njemu
                nema. </ab>
               <ab n="11"> (11) A tko mrzi brata svojega, u tami je, u tami hodi i ne zna kamo
                ide jer mu tama zaslijepi oči. </ab>
               <ab n="12"> (12) Pišem vama, dječice, jer su vam grijesi oprošteni po njegovu
                imenu. </ab>
               <ab n="13"> (13) Pišem vama, oci, jer upoznaste onoga koji je od početka. Pišem
                vama, mladići, jer ste pobijedili Zloga. </ab>
               <ab n="14"> (14) Napisah vama, djeco, jer upoznaste Oca. Napisah vama, oci, jer
                upoznaste onoga koji je od početka. Napisah vama, mladići, jer ste jaki i riječ
                Božja u vama ostaje i pobijedili ste Zloga. </ab>
               <ab n="15"> (15) Ne ljubite svijeta ni što je u svijetu. Ako tko ljubi svijet,
                nema u njemu ljubavi Očeve. </ab>
               <ab n="16"> (16) Jer što je god svjetovno - požuda tijela, i požuda očiju, i
                oholost života - nije od Oca, nego od svijeta. </ab>
               <ab n="17"> (17) Svijet prolazi i požuda njegova, a tko čini volju Božju, ostaje
                dovijeka. </ab>
               <ab n="18"> (18) Djeco, posljednji je čas! I, kako ste čuli, dolazi Antikrist. I
                sad su se već mnogi antikristi pojavili. Odatle znamo da je posljednji čas. </ab>
               <ab n="19"> (19) Od nas iziđoše, ali ne bijahu od nas. Jer kad bi bili od nas,
                ostali bi s nama; ali neka se očituje da nisu od nas. </ab>
               <ab n="20"> (20) A vi imate Pomazanje od Svetoga, i znanje svi imate. </ab>
               <ab n="21"> (21) Ne pisah vam zato što ne biste znali istine, nego jer je znate
                i jer znate da nikakva laž nije od istine. </ab>
               <ab n="22"> (22) Tko je lažac, ako ne onaj koji tvrdi da Isus nije Krist?
                Antikrist je onaj </ab>
               <ab n="23"> (23) tko niječe Oca i Sina. Svaki koji niječe Sina, nema ni Oca, a
                tko priznaje Sina, ima i Oca. </ab>
               <ab n="24"> (24) A vi - što čuste od početka, u vama nek ostane. Ako u vama
                ostane što čuste od početka, i vi ćete ostati u Sinu i Ocu. </ab>
               <ab n="25"> (25) A ovo je obećanje koje nam on obeća: život vječni. </ab>
               <ab n="26"> (26) Ovo vam napisah o onima koji vas zavode. </ab>
               <ab n="27"> (27) A vi - Pomazanje koje primiste od njega u vama ostaje i ne
                treba da vas itko poučava. Nego njegovo vas Pomazanje uči o svemu, a istinito je i
                nije laž, pa kao što vas je ono naučilo, ostanite u Njemu. </ab>
               <ab n="28"> (28) I sada, dječice, ostanite u njemu da budemo puni pouzdanja kad
                se pojavi te se ne postidimo pred njim o njegovu dolasku. </ab>
               <ab n="29"> (29) Ako znate da je on Pravednik, znate i da je svaki koji čini
                pravdu od njega rođen. </ab>
            </div>
            <div n="3" type="chapter">
               <ab n="1"> (3.1) Gledajte koliku nam je ljubav darovao Otac: djeca se Božja
                zovemo, i jesmo. A svijet nas ne poznaje zato što ne poznaje njega. </ab>
               <ab n="2"> (2) Ljubljeni, sad smo djeca Božja i još se ne očitova što ćemo biti.
                Znamo: kad se očituje, bit ćemo njemu slični, jer vidjet ćemo ga kao što jest. </ab>
               <ab n="3"> (3) I tko god ima tu nadu u njemu, čisti se kao što je on čist. </ab>
               <ab n="4"> (4) Tko god čini grijeh, čini i bezakonje; ta grijeh je bezakonje. </ab>
               <ab n="5"> (5) I znate: on se pojavi da odnese grijehe i grijeha nema u njemu. </ab>
               <ab n="6"> (6) Tko god u njemu ostaje, ne griješi. Tko god griješi, nije ga
                vidio nit upoznao. </ab>
               <ab n="7"> (7) Dječice, nitko neka vas ne zavede! Tko čini pravdu, pravedan je
                kao što je On pravedan. </ab>
               <ab n="8"> (8) Tko čini grijeh, od đavla je jer đavao griješi od početka. Zato
                se pojavi Sin Božji: da razori djela đavolska. </ab>
               <ab n="9"> (9) Tko god je rođen od Boga, ne čini grijeha jer njegovo sjeme
                ostaje u njemu; ne može griješiti jer je rođen od Boga. </ab>
               <ab n="10"> (10) Po ovom se raspoznaju djeca Božja i djeca đavolska: tko god ne
                čini pravde i tko ne ljubi brata, nije od Boga. </ab>
               <ab n="11"> (11) Jer ovo je navještaj koji čuste od početka: da ljubimo jedni
                druge. </ab>
               <ab n="12"> (12) Ne kao Kajin, koji bijaše od Zloga i ubi brata svog. A zašto ga
                ubi? Jer mu djela bijahu zla, a bratova pravedna. </ab>
               <ab n="13"> (13) Ne čudite se, braćo ako vas svijet mrzi. </ab>
               <ab n="14"> (14) Mi znamo da smo iz smrti prešli u život jer ljubimo braću; tko
                ne ljubi, ostaje u smrti. </ab>
               <ab n="15"> (15) Tko god mrzi brata svoga, ubojica je. A znate da nijedan
                ubojica nema u sebi trajnoga, vječnoga života. </ab>
               <ab n="16"> (16) Po ovom smo upoznali Ljubav: on je za nas položio život svoj. I
                mi smo dužni živote položiti za braću. </ab>
               <ab n="17"> (17) Tko ima dobra ovoga svijeta i vidi brata svoga u potrebi pa
                zatvori pred njim srce - kako ljubav Božja ostaje u njemu? </ab>
               <ab n="18"> (18) Dječice, ne ljubimo riječju i jezikom, već djelom i istinom. </ab>
               <ab n="19"> (19) Po tom ćemo znati da smo od istine. I umirit ćemo pred njim
                srce svoje </ab>
               <ab n="20"> (20) ako nas ono bilo u čem osuđuje. Jer Bog je veći od našega srca
                i znade sve. </ab>
               <ab n="21"> (21) Ljubljeni, ako nas srce ne osuđuje, možemo zaufano k Bogu. </ab>
               <ab n="22"> (22) I što god ištemo, primamo od njega jer zapovijedi njegove
                čuvamo i činimo što je njemu drago. </ab>
               <ab n="23"> (23) I ovo je zapovijed njegova: da vjerujemo u ime Sina njegova
                Isusa Krista i da ljubimo jedni druge kao što nam je dao zapovijed. </ab>
               <ab n="24"> (24) I tko čuva zapovijedi njegove, u njemu ostaje, i On u njemu. I
                po ovom znamo da on ostaje u nama: po Duhu kojeg nam je dao. </ab>
            </div>
            <div n="4" type="chapter">
               <ab n="1"> (4.1) Ljubljeni, ne vjerujte svakom duhu, nego provjeravajte duhove
                jesu li od Boga, jer su mnogi lažni proroci izišli u svijet. </ab>
               <ab n="2"> (2) Po ovom prepoznajete Duha Božjega: svaki duh koji ispovijeda da
                je Isus Krist došao u tijelu, od Boga je. </ab>
               <ab n="3"> (3) A nijedan duh koji ne ispovijeda takva Isusa, nije od Boga: on je
                Antikristov, a za nj ste čuli da dolazi i sad je već na svijetu. </ab>
               <ab n="4"> (4) Vi ste, dječice, od Boga i pobijedili ste ih jer je moćniji Onaj
                koji je u vama nego onaj koji je u svijetu. </ab>
               <ab n="5"> (5) Oni su od svijeta, zato iz svijeta govore i svijet ih sluša. </ab>
               <ab n="6"> (6) Mi smo od Boga. Tko poznaje Boga, nas sluša, a tko nije od Boga,
                ne sluša nas. Po tom prepoznajemo Duha istine i duha zablude. </ab>
               <ab n="7"> (7) Ljubljeni, ljubimo jedni druge jer ljubav je od Boga; i svaki
                koji ljubi, od Boga je rođen i poznaje Boga. </ab>
               <ab n="8"> (8) Tko ne ljubi, ne upozna Boga jer Bog je ljubav. </ab>
               <ab n="9"> (9) U ovom se očitova ljubav Božja u nama: Bog Sina svoga
                jedinorođenoga posla u svijet da živimo po njemu. </ab>
               <ab n="10"> (10) U ovom je ljubav: ne da smo mi ljubili Boga, nego - on je
                ljubio nas i poslao Sina svoga kao pomirnicu za grijehe naše. </ab>
               <ab n="11"> (11) Ljubljeni, ako je Bog tako ljubio nas, i mi smo dužni ljubiti
                jedni druge. </ab>
               <ab n="12"> (12) Boga nitko nikada ne vidje. Ako ljubimo jedni druge, Bog ostaje
                u nama, i ljubav je njegova u nama savršena. </ab>
               <ab n="13"> (13) Po ovom znamo da ostajemo u njemu i on u nama: od Duha nam je
                svoga dao. </ab>
               <ab n="14"> (14) I mi smo vidjeli i svjedočimo da je Otac poslao Sina kao
                Spasitelja svijeta. </ab>
               <ab n="15"> (15) Tko ispovijeda da je Isus Sin Božji, Bog ostaje u njemu, i on u
                Bogu. </ab>
               <ab n="16"> (16) I mi smo upoznali ljubav koju Bog ima prema nama i povjerovali
                joj. Bog je ljubav i tko ostaje u ljubavi, u Bogu ostaje, i Bog u njemu. </ab>
               <ab n="17"> (17) U ovom je savršenstvo naše uzajamne ljubavi: imamo pouzdanje na
                Sudnji dan jer kakav je on, takvi smo i mi u ovom svijetu. </ab>
               <ab n="18"> (18) Straha u ljubavi nema, nego savršena ljubav izgoni strah; jer
                strah je muka i tko se boji, nije savršen u ljubavi. </ab>
               <ab n="19"> (19) Mi ljubimo jer on nas prije uzljubi. </ab>
               <ab n="20"> (20) Rekne li tko: "Ljubim Boga", a mrzi brata svog, lažac je. Jer
                tko ne ljubi svoga brata kojega vidi, Boga kojega ne vidi ne može ljubiti. </ab>
               <ab n="21"> (21) I ovu zapovijed imamo od njega: Tko ljubi Boga, da ljubi i
                brata svoga. </ab>
            </div>
            <div n="5" type="chapter">
               <ab n="1"> (5.1) Tko god vjeruje: "Isus je Krist", od Boga je rođen. I tko god
                ljubi roditelja, ljubi i rođenoga. </ab>
               <ab n="2"> (2) Po ovom znamo da ljubimo djecu Božju: kad Boga ljubimo i
                zapovijedi njegove vršimo. </ab>
               <ab n="3"> (3) Jer ljubav je Božja ovo: zapovijedi njegove čuvati. A zapovijedi
                njegove nisu teške. </ab>
               <ab n="4"> (4) Jer sve što je od Boga rođeno, pobjeđuje svijet. I ovo je pobjeda
                što pobijedi svijet: vjera naša. </ab>
               <ab n="5"> (5) Ta tko to pobjeđuje svijet ako ne onaj tko vjeruje da je Isus Sin
                Božji? </ab>
               <ab n="6"> (6) On, Isus Krist, dođe kroz vodu i krv. Ne samo u vodi nego - u
                vodi i krvi. I Duh je koji svjedoči jer Duh je istina. </ab>
               <ab n="7"> (7) Jer troje je što svjedoči: </ab>
               <ab n="8"> (8) Duh, voda i krv; i to je troje jedno. </ab>
               <ab n="9"> (9) Ako primamo svjedočanstvo ljudi, svjedočanstvo je Božje veće. Jer
                ovo je svjedočanstvo Božje, kojim je svjedočio za Sina svoga: </ab>
               <ab n="10"> (10) Tko vjeruje u Sina Božjega, ima to svjedočanstvo Božje u sebi.
                Tko ne vjeruje Bogu, učinio ga je lašcem jer nije vjerovao u svjedočanstvo kojim je
                svjedočio Bog za Sina svoga. </ab>
               <ab n="11"> (11) I ovo je svjedočanstvo: Bog nam je dao život vječni; i taj je
                život u Sinu njegovu. </ab>
               <ab n="12"> (12) Tko ima Sina, ima život; tko nema Sina Božjega, nema života. </ab>
               <ab n="13"> (13) To napisah vama koji vjerujete u ime Sina Božjega da znate da
                imate život vječni. </ab>
               <ab n="14"> (14) I ovo je pouzdanje koje imamo u njega: ako što ištemo po volji
                njegovoj, uslišava nas. </ab>
               <ab n="15"> (15) I znamo li da nas uslišava u svemu što ištemo, znamo da već
                imamo što smo od njega iskali. </ab>
               <ab n="16"> (16) Vidi li tko brata svojega gdje čini grijeh koji nije na smrt,
                neka ište i dat će mu život - onima koji čine grijeh što nije na smrt. Ima grijeh
                što je na smrt; za nj ne velim da moli. </ab>
               <ab n="17"> (17) Svaka je nepravda grijeh. A postoji grijeh koji nije na smrt. </ab>
               <ab n="18"> (18) Znamo: tko god je rođen od Boga, ne griješi; nego Rođeni od
                Boga čuva ga i Zli ga se ne dotiče. </ab>
               <ab n="19"> (19) Znamo: od Boga smo, a sav je svijet pod Zlim. </ab>
               <ab n="20"> (20) Znamo: Sin je Božji došao i dao nam razum da poznamo
                Istinitoga. I mi smo u Istinitom, u Sinu njegovu, Isusu Kristu. On je Bog istiniti i
                Život vječni. </ab>
               <ab n="21"> (21) Dječice, klonite se idola! </ab>
            </div>
         </div>
         <div n="63" ana="2Jo" type="book">
            <div n="1" type="chapter">
               <ab n="1"> Starješina izabranoj Gospođi i djeci njezinoj koju ja ljubim u Istini
                - a ne samo ja nego i svi koji upoznaše Istinu - </ab>
               <ab n="2"> (2) radi Istine koja ostaje u nama i bit će s nama dovijeka. </ab>
               <ab n="3"> (3) Bila s nama milost, milosrđe i mir od Boga Oca i od Sina Očeva
                Isusa Krista u istini i ljubavi! </ab>
               <ab n="4"> (4) Obradovah se veoma što sam među tvojom djecom našao takve koji
                hode u istini, kao što primismo zapovijed od Oca. </ab>
               <ab n="5"> (5) I sada te molim, Gospođo, ne kao da ti novu zapovijed pišem, nego
                onu koju smo imali od početka: da ljubimo jedni druge. </ab>
               <ab n="6"> (6) A ovo je ta ljubav: da živimo po zapovijedima njegovim. To je
                zapovijed, kao što čuste od početka, da u njoj živite. </ab>
               <ab n="7"> (7) Jer iziđoše na svijet mnogi zavodnici koji ne ispovijedaju Isusa
                Krista koji dolazi u tijelu. To je zavodnik i Antikrist. </ab>
               <ab n="8"> (8) Čuvajte se da ne izgubite što ste stekli, nego da primite potpunu
                plaću. </ab>
               <ab n="9"> (9) Tko god pretjera i ne ostane u nauku Kristovu, nema Boga. Tko
                ostaje u nauku, ima i Oca i Sina. </ab>
               <ab n="10"> (10) Ako tko dolazi k vama i ne donosi tog nauka, ne primajte ga u
                kuću i ne pozdravljajte ga. </ab>
               <ab n="11"> (11) Jer tko ga pozdravlja, sudjeluje u njegovim zlim djelima. </ab>
               <ab n="12"> (12) Mnogo bih vam imao pisati, ali ne htjedoh na papiru i crnilom,
                nego se nadam da ću doći k vama i iz usta u usta govoriti da radost vaša bude
                potpuna. </ab>
               <ab n="13"> (13) Pozdravljaju te djeca tvoje izabrane sestre. </ab>
            </div>
         </div>
         <div n="64" ana="3Jo" type="book">
            <div n="1" type="chapter">
               <ab n="1"> Starješina ljubljenom Gaju koga ljubim u Istini. </ab>
               <ab n="2"> (2) Ljubljeni! Želim ti u svemu dobro i da budeš zdrav, kao što je
                dobro tvojoj duši. </ab>
               <ab n="3"> (3) Veoma se obradovah kada dođoše braća i posvjedočiše za tvoju
                istinu: kako ti živiš po Istini. </ab>
               <ab n="4"> (4) Čuti da moja djeca po Istini žive! - nema mi veće radosti od
                toga. </ab>
               <ab n="5"> (5) Ljubljeni, pravi si vjernik u svemu što činiš za braću, i to za
                došljake. </ab>
               <ab n="6"> (6) Oni posvjedočiše tvoju ljubav pred Crkvom i dobro ćeš učiniti ako
                ih ispratiš Boga dostojno. </ab>
               <ab n="7"> (7) Jer poradi Imena iziđoše i ne primaju ništa od pogana. </ab>
               <ab n="8"> (8) Mi smo dakle dužni takve primati da budemo suradnici Istine. </ab>
               <ab n="9"> (9) Pisao sam nešto Crkvi: ali Diotref, koji hoće da bude prvi među
                njima, ne prima nas. </ab>
               <ab n="10"> (10) Zato ako dođem, spočitnut ću mu djela koja čini naklapajući
                zlobne riječi o nama. Ni to mu nije dosta, nego ne prima braće, a onima koji bi to
                htjeli, brani i izgoni ih iz Crkve. </ab>
               <ab n="11"> (11) Ljubljeni! Ne nasljeduj zlo, nego dobro. Tko dobro čini, od
                Boga je; tko zlo čini, nije vidio Boga. </ab>
               <ab n="12"> (12) Za Demetrija svjedoče svi, i sama Istina, a i mi svjedočimo. A
                znaš da je naše svjedočanstvo istinito. </ab>
               <ab n="13"> (13) Mnogo bih ti imao pisati, ali neću da ti pišem crnilom i perom. </ab>
               <ab n="14"> (14) Nadam se da ću te uskoro vidjeti pa ćemo iz usta u usta
                govoriti. </ab>
               <ab n="15"> (15) Mir tebi! Pozdravljaju te prijatelji. Pozdravi prijatelje
                poimence. </ab>
            </div>
         </div>
         <div n="65" ana="Jud" type="book">
            <div n="1" type="chapter">
               <ab n="1"> Juda, sluga Isusa Krista, brat Jakovljev: ljubljenima u Bogu, Ocu,
                čuvanima za Isusa Krista - pozvanima. </ab>
               <ab n="2"> (2) Obilovali milošću, mirom i ljubavlju! </ab>
               <ab n="3"> (3) Ljubljeni! Dok sam u svojoj brižljivosti kanio pisati vam o našem
                zajedničkom spasenju, osjetio sam potrebu da vas pismom potaknem da vojujete za
                vjeru koja je jednom zauvijek predana svetima. </ab>
               <ab n="4"> (4) Jer ušuljali se neki, odavna već zapisani za ovaj sud, bezbožnici
                koji milost Boga našega promeću u razuzdanost i niječu jedinoga gospodara i
                Gospodina našega Isusa Krista. </ab>
               <ab n="5"> (5) Želim vas podsjetiti, premda jednom zauvijek sve znate, kako je
                Gospodin izbavio narod iz Egipta, a zatim uništio nevjerne. </ab>
               <ab n="6"> (6) I anđele, koji nisu čuvali svojeg dostojanstva nego su ostavili
                svoje prebivalište, sačuvao je za sud velikoga Dana, okovane u mraku vječnim
                okovima; </ab>
               <ab n="7"> (7) kao Sodoma i Gomora i okolni gradovi, koji su se poput njih
                podali bludu i otišli za drugom puti, stoje za primjer, ispaštajući kaznu u vječnom
                ognju. </ab>
               <ab n="8"> (8) Uza sve to i ovi sanjari jednako skvrne tijelo, zabacuju
                Veličanstvo, pogrđuju Slave. </ab>
               <ab n="9"> (9) Kad se Mihael arkanđeo s đavlom prepirao za tijelo Mojsijevo,
                nije se usudio izreći pogrdan sud protiv njega, nego reče: "Spriječio te Gospodin!" </ab>
               <ab n="10"> (10) A ovi pogrđuju ono što ne poznaju; a što po naravi kao
                nerazumne životinje poznaju, u tom trunu. </ab>
               <ab n="11"> (11) Jao njima! Putom Kajinovim pođoše, i zabludi se Bileamovoj za
                plaću podaše, i propadoše od pobune Korahove. </ab>
               <ab n="12"> (12) Oni su ljage na vašim agapama, bezobzirno se s vama gosteći i
                napasajući se; oblaci bezvodni što ih vjetrovi raznose, stabla besplodna u kasnoj
                jeseni, dvaput usahla, iskorijenjena, </ab>
               <ab n="13"> (13) bijesno morsko valovlje što ispjenjuje svoje sramote, zvijezde
                lutalice kojima je spremljena crna tmina dovijeka. </ab>
               <ab n="14"> (14) O njima prorokova sedmi od Adama, Henok: "Gle, dođe Gospodin sa
                Desettisućama svojim </ab>
               <ab n="15"> (15) suditi svima i pokarati sve bezbožnike za sva njihova bezbožna
                djela kojima bezbožno sagriješiše i za sve drzovite riječi koje grešni bezbožnici
                izrekoše protiv njega." </ab>
               <ab n="16"> (16) To su rogoborni nezadovoljnici koji hode putom svojih požuda,
                usta im zbore naduto, ulaguju se u lice radi dobitka. </ab>
               <ab n="17"> (17) A vi, ljubljeni, sjetite se riječi što ih prorekoše apostoli
                Gospodina našega Isusa Krista. </ab>
               <ab n="18"> (18) Oni vam govorahu: "U posljednje će vrijeme biti podrugljivaca
                koji će se povoditi za bezbožnim požudama svojim." </ab>
               <ab n="19"> (19) To su sijači razdora, sjetilnici koji nemaju Duha. </ab>
               <ab n="20"> (20) A vi, ljubljeni, naziđujte se na presvetoj vjeri svojoj moleći
                se u Duhu Svetom, </ab>
               <ab n="21"> (21) uščuvajte se u ljubavi Božjoj, iščekujući milosrđe Gospodina
                našega Isusa Krista za vječni život. </ab>
               <ab n="22"> (22) I jedne, svadljivce, karajte, </ab>
               <ab n="23"> (23) druge spasavajte otimajući ih ognju, trećima se pak smilujte sa
                strahom, mrzeći i haljinu puti okaljanu. </ab>
               <ab n="24"> (24) Onomu koji vas može očuvati od pada i besprijekorne postaviti
                pred svoju Slavu u klicanju - </ab>
               <ab n="25"> (25) jedinomu Bogu, Spasitelju našemu, po Isusu Kristu, Gospodinu
                našemu: slava, veličanstvo, vlast i moć i prije svakoga vijeka, i sada, i u sve
                vijeke. Amen. </ab>
            </div>
         </div>
         <div n="66" ana="Offb" type="book">
            <div n="1" type="chapter">
               <ab n="1"> (1.1) Otkrivenje Isusa Krista: njemu ga dade Bog da on pokaže slugama
                svojim ono što se ima dogoditi ubrzo. I on to označi poslavši svog anđela sluzi
                svomu Ivanu </ab>
               <ab n="2"> (2) koji posvjedoči za riječ Božju i za svjedočanstvo Isusa Krista -
                za sve što vidje. </ab>
               <ab n="3"> (3) Blago onomu koji čita i onima što slušaju riječi ovog proroštva
                te čuvaju što je u njem napisano. Jer vrijeme je blizu! </ab>
               <ab n="4"> (4) Ivan sedmerim crkvama u Aziji. Milost vam i mir od Onoga koji
                jest i koji bijaše i koji dolazi i od sedam duhova što su pred Prijestoljem njegovim </ab>
               <ab n="5"> (5) i od Isusa Krista, Svjedoka vjernoga, Prvorođenca od mrtvih,
                Vladara nad kraljevima zemaljskim. Njemu koji nas ljubi, koji nas krvlju svojom
                otkupi od naših grijeha </ab>
               <ab n="6"> (6) te nas učini kraljevstvom, svećenicima Bogu i Ocu svojemu: Njemu
                slava i vlast u vijeke vjekova! Amen! </ab>
               <ab n="7"> (7) Gle, dolazi s oblacima i gledat će ga svako oko, svi koji su ga
                proboli, i naricat će nad njim sva plemena zemaljska. Da! Amen. </ab>
               <ab n="8"> (8) Ja sam Alfa i Omega, govori Gospodin Bog - Onaj koji jest i koji
                bijaše i koji dolazi, Svevladar. </ab>
               <ab n="9"> (9) Ja, Ivan, brat vaš i suzajedničar u nevolji, kraljevstvu i
                postojanosti, u Isusu: bijah na otoku zvanu Patmos radi riječi Božje i svjedočanstva
                Isusova. </ab>
               <ab n="10"> (10) Zanijeh se u duhu u dan Gospodnji i začuh iza sebe jak glas,
                kao glas trublje. </ab>
               <ab n="11"> (11) Govoraše: "Što vidiš, napiši u knjigu i pošalji sedmerim
                crkvama: U Efez, Smirnu, Pergam, Tijatiru, Sard, Filadelfiju, Laodiceju." </ab>
               <ab n="12"> (12) Okrenuh se da vidim glas koji govoraše sa mnom. I okrenuvši se,
                vidjeh sedam zlatnih svijećnjaka, </ab>
               <ab n="13"> (13) a posred svijećnjaka netko kao Sin Čovječji, odjeven u dugu
                haljinu, oko prsiju opasan zlatnim pojasom; </ab>
               <ab n="14"> (14) glava mu i vlasi bijele poput bijele vune, poput snijega, a oči
                mu kao plamen ognjeni; </ab>
               <ab n="15"> (15) noge mu nalik mjedi uglađenoj, kao u peći užarenoj, a glas mu
                kao šum voda mnogih; </ab>
               <ab n="16"> (16) u desnici mu sedam zvijezda, iz usta mu izlazi mač dvosječan,
                oštar, a lice mu kao kad sunce sjaji u svoj svojoj snazi. </ab>
               <ab n="17"> (17) Kad ga vidjeh, padoh mu k nogama kao mrtav. A on stavi na me
                desnicu govoreći: "Ne boj se! Ja sam Prvi i Posljednji, </ab>
               <ab n="18"> (18) i Živi! Mrtav bijah, a evo živim u vijeke vjekova te imam
                ključe Smrti, i Podzemlja. </ab>
               <ab n="19"> (19) Napiši dakle što si vidio: ono što jest i što se ima dogoditi
                poslije. </ab>
               <ab n="20"> (20) Glede tajne onih sedam zvijezda koje vidje u mojoj desnici i
                sedam zlatnih svijećnjaka: sedam zvijezda anđeli su sedam crkava, sedam svijećnjaka
                sedam je crkava." </ab>
            </div>
            <div n="2" type="chapter">
               <ab n="1"> (2.1) Anđelu Crkve u Efezu napiši: "Ovo govori Onaj koji drži sedam
                zvijezda u desnici, Onaj koji stupa posred sedam zlatnih svijećnjaka: </ab>
               <ab n="2"> (2) Znam tvoja djela, tvoj trud i postojanost tvoju i da ne možeš
                podnijeti opakih. Iskušao si one koji se prave apostolima, a nisu, i otkrio si da su
                lažljivci. </ab>
               <ab n="3"> (3) Postojan si, podnio si za ime moje i nisi smalaksao. </ab>
               <ab n="4"> (4) Ali imam protiv tebe: prvu si ljubav svoju ostavio. </ab>
               <ab n="5"> (5) Spomeni se dakle odakle si pao, obrati se i čini prva djela.
                Inače dolazim k tebi i - uklonit ću tvoj svijećnjak s mjesta njegova ako se ne
                obratiš. </ab>
               <ab n="6"> (6) Ali ovo imaš: mrziš nikolaitska djela koja i ja mrzim." </ab>
               <ab n="7"> (7) "Tko ima uho, nek posluša što Duh govori crkvama! Pobjedniku ću
                dati jesti od stabla života koje je u raju Božjem." </ab>
               <ab n="8"> (8) I anđelu Crkve u Smirni napiši: "Ovo govori Prvi i Posljednji,
                Onaj koji bijaše mrtav i oživje: </ab>
               <ab n="9"> (9) Znam tvoju nevolju i siromaštvo - ali ti si bogat! - i pogrde od
                onih koji se nazivaju Židovima, a nisu, nego su sinagoga Sotonina. </ab>
               <ab n="10"> (10) Ne boj se onoga što ti je trpjeti! Evo, Sotona, će neke od vas
                baciti u tamnicu da budete iskušani. Bit ćete u nevolji deset dana. Budi vjeran do
                smrti i dat ću ti vijenac života." </ab>
               <ab n="11"> (11) "Tko ima uho, nek posluša što Duh govori crkvama! Pobjedniku
                neće nauditi druga smrt." </ab>
               <ab n="12"> (12) I anđelu Crkve u Pergamu napiši: "Ovo govori Onaj u koga je mač
                dvosjek, oštar: </ab>
               <ab n="13"> (13) Znam gdje prebivaš - ondje gdje je Sotonino prijestolje - a
                čvrsto se držiš moga imena te nisi zanijekao moje vjere ni u one dane kad je Antipa,
                moj svjedok, vjerni moj, ubijen kod vas - gdje Sotona prebiva. </ab>
               <ab n="14"> (14) Ali imam nešto malo protiv tebe: imaš ondje nekih što drže nauk
                Bileama što pouči Balaka da stupicu stavi sinovima Izraelovim te blaguju od mesa
                žrtvovana idolima i bludu se podadu. </ab>
               <ab n="15"> (15) Tako i ti imaš takvih koji drže nauk nikolaitski. </ab>
               <ab n="16"> (16) Obrati se dakle! Inače dolazim ubrzo k tebi da ratujem s njima
                mačem usta svojih." </ab>
               <ab n="17"> (17) "Tko ima uho, nek posluša što Duh govori crkvama! Pobjedniku ću
                dati mane sakrivene i bijel ću mu kamen dati, a na kamenu napisano ime novo koje
                nitko ne zna doli onaj koji ga prima." </ab>
               <ab n="18"> (18) I anđelu Crkve u Tijatiri napiši: "Ovo govori Sin Božji, Onaj u
                koga su oči kao plamen ognjeni, a noge mu nalik na mjed uglađenu: </ab>
               <ab n="19"> (19) Znam tvoja djela: tvoju ljubav, i vjeru, i služenje, i
                postojanost - i tvoja posljednja djela obilatija od prvašnjih. </ab>
               <ab n="20"> (20) Ali imam protiv tebe: puštaš ženu Jezabelu, koja se pravi
                proročicom, da uči i zavodi moje sluge te se bludu podaju i blaguju od mesa
                žrtvovana idolima. </ab>
               <ab n="21"> (21) Dadoh joj vremena za obraćenje, ali ona neće da se obrati od
                bludnosti svoje. </ab>
               <ab n="22"> (22) Evo, bacam je na postelju, a bludne drugare njene u veliku
                nevolju ako se ne odvrate od njezinih djela; </ab>
               <ab n="23"> (23) i djecu ću joj smrću pobiti. I znat će sve crkve: Ja sam Onaj
                koji istražuje bubrege i srca - i dat ću vam svakomu po djelima. </ab>
               <ab n="24"> (24) Vama pak velim - vama drugim u Tijatiri koji ne drže ovog nauka
                te ne upoznaše takozvanih dubina sotonskih: Ne stavljam na vas drugoga bremena </ab>
               <ab n="25"> (25) nego - što imate, čvrsto držite dok ne dođem." </ab>
               <ab n="26"> (26) "Pobjedniku, onomu što do kraja bude vršio moja djela, dat ću
                vlast nad narodima </ab>
               <ab n="27"> (27) i vladat će njima palicom gvozdenom, kao posuđe glineno
                satirati ih - </ab>
               <ab n="28"> (28) kao što i ja to primih od Oca svoga. I dat ću mu zvijezdu
                Danicu. </ab>
               <ab n="29"> (29) Tko ima uho, nek posluša što Duh govori crkvama!" </ab>
            </div>
            <div n="3" type="chapter">
               <ab n="1"> (3.1) I anđelu Crkve u Sardu napiši: "Ovo govori Onaj koji ima sedam
                duhova Božjih i sedam zvijezda: Znam tvoja djela: imaš ime da živiš, a mrtav si. </ab>
               <ab n="2"> (2) Budan budi i utvrdi ostatak koji tek što ne umre. Doista, ne
                nađoh da su ti djela pred Bogom mojim savršena. </ab>
               <ab n="3"> (3) Spomeni se dakle: kako si primio Riječ i poslušao, tako je i
                čuvaj - i obrati se. Ne budeš li dakle budan, doći ću kao tat, a nećeš znati u koji
                ću čas doći na te. </ab>
               <ab n="4"> (4) Ali imaš u Sardu nekolicinu imena što ne okaljaše svojih haljina;
                oni će hoditi sa mnom u bjelini jer su dostojni." </ab>
               <ab n="5"> (5) "Tako će pobjednik biti odjeven u bijele haljine i neću izbrisati
                imena njegova iz knjige života i priznat ću ime njegovo pred Ocem svojim i anđelima
                njegovim." </ab>
               <ab n="6"> (6) "Tko ima uho, nek posluša što Duh govori crkvama!" </ab>
               <ab n="7"> (7) I anđelu Crkve u Filadelfiji napiši: "Ovo govori Sveti, Istiniti,
                Onaj koji ima ključ Davidov i kad otvori, nitko neće zatvoriti; kad zatvori, nitko
                neće otvoriti: </ab>
               <ab n="8"> (8) Znam tvoja djela. Evo, otvorio sam pred tobom vrata kojih nitko
                zatvoriti ne može. Doista, malena je tvoja snaga, a očuvao si moju riječ i nisi
                zatajio mog imena. </ab>
               <ab n="9"> (9) Evo, dovest ću neke iz sinagoge Sotonine - koji sebe zovu Židovi,
                a nisu, nego lažu - evo, prisilit ću ih da dođu da ti se do nogu poklone te upoznaju
                da te ja ljubim. </ab>
               <ab n="10"> (10) Budući da si očuvao moju riječ o postojanosti, i ja ću očuvati
                tebe od časa kušnje koji ima doći na sav svijet da se iskušaju svi pozemljari. </ab>
               <ab n="11"> (11) Dolazim ubrzo. Čvrsto drži što imaš da ti nitko ne ugrabi
                vijenca." </ab>
               <ab n="12"> (12) "Pobjednika ću postaviti stupom u hramu Boga moga i odande on
                više neće izići i napisat ću na njemu ime Boga svoga i ime grada Boga svoga, novog
                Jeruzalema koji siđe s neba od Boga mojega, i ime moje novo." </ab>
               <ab n="13"> (13) "Tko ima uho, nek posluša što Duh govori crkvama!" </ab>
               <ab n="14"> (14) I anđelu Crkve u Laodiceji napiši: "Ovo govori Amen, Svjedok
                vjerni i istiniti, Početak Božjeg stvorenja: </ab>
               <ab n="15"> (15) Znam tvoja djela: nisi ni studen ni vruć. O da si studen ili
                vruć! </ab>
               <ab n="16"> (16) Ali jer si mlak, ni vruć ni studen, povratit ću te iz usta. </ab>
               <ab n="17"> (17) Govoriš: 'Bogat sam, obogatih se, ništa mi ne treba!' A ne znaš
                da si nevolja i bijeda, i ubog, i slijep, i gol. </ab>
               <ab n="18"> (18) Savjetujem ti: kupi od mene zlata u vatri žežena da se obogatiš
                i bijele haljine da se odjeneš da se ne vidi tvoja sramotna golotinja; i pomasti da
                oči pomažeš i vidiš. </ab>
               <ab n="19"> (19) Ja korim i odgajam one koje ljubim. Revan budi i obrati se! </ab>
               <ab n="20"> (20) Evo, na vratima stojim i kucam; posluša li tko glas moj i
                otvori mi vrata, unići ću k njemu i večerati s njim i on sa mnom." </ab>
               <ab n="21"> (21) "Pobjednika ću posjesti sa sobom na prijestolje svoje, kao što
                i ja, pobijedivši, sjedoh s Ocem svojim na prijestolje njegovo." </ab>
               <ab n="22"> (22) "Tko ima uho, nek posluša što Duh govori crkvama!" </ab>
            </div>
            <div n="4" type="chapter">
               <ab n="1"> (4.1) Nakon toga vidjeh: gle, vrata otvorena na nebu! A onaj
                prijašnji glas, što ga ono začuh kao glas trublje što govoraše sa mnom, reče: "Uziđi
                ovamo i pokazat ću ti što se ima dogoditi nakon ovoga!" </ab>
               <ab n="2"> (2) I odmah se u duhu zanijeh kad gle: prijestolje stajaše na nebu i
                na prijestolje Netko sjede. </ab>
               <ab n="3"> (3) Taj što sjede bijaše nalik na jaspis i sard. A uokolo prijestolja
                duga slična smaragdu. </ab>
               <ab n="4"> (4) Uokolo prijestolja dvadeset i četiri prijestolja, a na
                prijestolja sjedoše dvadeset i četiri starješine, obučene u bijele haljine, sa
                zlatnim vijencima na glavi. </ab>
               <ab n="5"> (5) Od prijestolja izlaze munje, i glasovi, i gromovi; pred
                prijestoljem gori sedam ognjenih zubalja, to jest sedam duhova Božjih, </ab>
               <ab n="6"> (6) a pred prijestoljem kao neko stakleno more, nalik na prozirac. U
                sredini prijestolja, oko prijestolja, četiri bića, sprijeda i straga puna očiju: </ab>
               <ab n="7"> (7) prvo biće slično lavu, drugo biće slično juncu, treće biće s licem
                kao čovječjim, četvrto biće slično letećem orlu. </ab>
               <ab n="8"> (8) Ta su četiri bića - u svakoga po šest krila - sve naokolo i
                iznutra puna očiju. Bez predaha dan i noć govore: "Svet! Svet! Svet Gospodin, Bog
                Svevladar, Onaj koji bijaše i koji jest i koji dolazi!" </ab>
               <ab n="9"> (9) I kad god bića dadu slavu i čast pohvalnicu Onomu koji sjedi na
                prijestolju, Živomu u vijeke vjekova, </ab>
               <ab n="10"> (10) dvadeset i četiri starješine padnu ničice pred Onim koji sjedi
                na prijestolju i poklone se njemu - Živomu u vijeke vjekova. I stavljaju svoje
                vijence pred prijestolje govoreći: </ab>
               <ab n="11"> (11) "Dostojan si, Gospodine, Bože naš, primiti slavu i čast i moć!
                Jer ti si sve stvorio, i tvojom voljom sve postade i bi stvoreno!" </ab>
            </div>
            <div n="5" type="chapter">
               <ab n="1"> (5.1) I vidjeh: na desnici Onoga koji sjedi na prijestolju - knjiga,
                iznutra i izvana ispisana, zapečaćena sa sedam pečata! </ab>
               <ab n="2"> (2) I vidjeh snažna anđela gdje iza glasa proglašuje: "Tko je
                dostojan otvoriti knjigu i otpečatiti pečate njezine?" </ab>
               <ab n="3"> (3) I nitko - ni na nebu, ni na zemlji, ni pod zemljom - nije mogao
                otvoriti knjige i pogledati u nju. </ab>
               <ab n="4"> (4) Briznem u plač jer se nitko ne nađe dostojan otvoriti knjigu i
                pogledati u nju. </ab>
               <ab n="5"> (5) A jedan od starješina reče: "Ne plači! Evo, pobijedi Lav iz
                plemena Judina, Korijen Davidov, on će otvoriti knjigu i sedam pečata njezinih. </ab>
               <ab n="6"> (6) I vidjeh: posred prijestolja i četiriju bića i posred starješina
                stoji, kao zaklan, Jaganjac sa sedam rogova i sedam očiju, to jest sedam duhova
                Božjih, po svoj zemlji poslanih. </ab>
               <ab n="7"> (7) On pristupi te iz desnice Onoga koji sjedi na prijestolju uzme
                knjigu. </ab>
               <ab n="8"> (8) A kad on uze knjigu, četiri bića i dvadeset i četiri starješine
                padoše ničice pred Jaganjca. U svakoga bijahu citre i zlatne posudice pune kada, to
                jest molitava svetačkih. </ab>
               <ab n="9"> (9) Pjevaju oni pjesmu novu: "Dostojan si uzeti knjigu i otvoriti
                pečate njezine jer si bio zaklan i otkupio, krvlju svojom, za Boga ljude iz svakoga
                plemena i jezika, puka i naroda; </ab>
               <ab n="10"> (10) učinio si ih Bogu našemu kraljevstvom i svećenicima i kraljevat
                će na zemlji." </ab>
               <ab n="11"> (11) I vidjeh, i začuh glas anđela mnogih uokolo prijestolja, i bića
                i starješina. Bijaše ih na mirijade mirijada i tisuće tisuća. </ab>
               <ab n="12"> (12) Klicahu iza glasa: "Dostojan je zaklani Jaganjac primiti moć, i
                bogatstvo, i mudrost, i snagu, i čast, i slavu, i blagoslov!" </ab>
               <ab n="13"> (13) I začujem: sve stvorenje, i na nebu, i na zemlji, i pod
                zemljom, i u moru - sve na njima i u njima govori: "Onomu koji sjedi na prijestolju
                i Jaganjcu blagoslov i čast, i slava i vlast u vijeke vjekova!" </ab>
               <ab n="14"> (14) I četiri bića ponavljahu: "Amen!" A starješine padnu ničice i
                poklone se. </ab>
            </div>
            <div n="6" type="chapter">
               <ab n="1"> (6.1) I vidjeh: kad Jaganjac otvori prvi od sedam pečata, začujem
                gdje prvo od četiri bića govori glasom kao gromovnim: "Dođi!" </ab>
               <ab n="2"> (2) Pogledam, a ono konj bijelac i u njegova konjanika luk. I dan mu
                je vijenac te kao pobjednik pođe da pobijedi. </ab>
               <ab n="3"> (3) Kad Jaganjac otvori drugi pečat, začujem drugo biće gdje govori:
                "Dođi!" </ab>
               <ab n="4"> (4) I iziđe drugi konj, riđan. I njegovu je konjaniku dano dignuti
                mir sa zemlje da se ljudi među sobom pokolju. I dan mu je mač velik. </ab>
               <ab n="5"> (5) Kad Jaganjac otvori treći pečat, začujem treće biće gdje govori:
                "Dođi!" Pogledam, a ono konj vranac i njegovu konjaniku u ruci tezulja. </ab>
               <ab n="6"> (6) Tada začujem kao neki glas isred četiriju bića gdje govori:
                "Mjera pšenice za denar! Tri mjere ječma za denar! A ulju i vinu ne udi!" </ab>
               <ab n="7"> (7) Kad Jaganjac otvori četvrti pečat, začujem glas četvrtoga bića
                gdje govori: "Dođi!" </ab>
               <ab n="8"> (8) Pogledam, a ono konj sivac; konjaniku njegovu ime je "Smrt" i
                prati ga Podzemlje. Dana im je vlast nad četvrtinom zemlje: ubijati mačem i glađu i
                smrću i zvijerima zemaljskim. </ab>
               <ab n="9"> (9) Kad Jaganjac otvori peti pečat, vidjeh pod žrtvenikom duše
                zaklanih zbog riječi Božje i zbog svjedočanstva što ga imahu. </ab>
               <ab n="10"> (10) Vikahu iza glasa: "Ta dokle, Gospodaru sveti i istiniti! Zar
                nećeš suditi i osvetiti krv našu na pozemljarima?" </ab>
               <ab n="11"> (11) I svakome je od njih dana bijela haljina i rečeno im je neka se
                strpe još malo vremena dok se ne ispuni broj njihovih sudrugova u službi i braće
                njihove koja imaju biti pobijena kao i oni. </ab>
               <ab n="12"> (12) I vidjeh: kad Jaganjac otvori šesti pečat, potres velik nasta.
                I sunce pocrnje kao dlakava kostrijet, sav mjesec posta kao krv. </ab>
               <ab n="13"> (13) I zvijezde padoše s neba na zemlju kao što smokva smokvice
                stresa kad je potrese žestok vjetar. </ab>
               <ab n="14"> (14) Nebo iščeznu kao savijena knjiga, a sve se planine i otoci
                pokrenuše s mjesta. </ab>
               <ab n="15"> (15) Kraljevi zemaljski, i velikaši, i vojvode, i bogataši, i
                mogućnici, rob i slobodnjak - svi se sakriše u spilje i pećine gorske </ab>
               <ab n="16"> (16) govoreći gorama i pećinama: "Padnite na nas i sakrijte nas od
                lica Onoga koji sjedi na prijestolju i od srdžbe Jaganjčeve. </ab>
               <ab n="17"> (17) Jer dođe Dan onaj veliki srdžbe njihove i tko će opstati!"
            </ab>
            </div>
            <div n="7" type="chapter">
               <ab n="1"> (7.1) Nakon toga vidjeh: četiri anđela stoje na četiri kraja zemlje
                zadržavajući četiri vjetra zemaljska da nikakav vjetar ne puše ni zemljom ni morem
                nit ikojim drvećem. </ab>
               <ab n="2"> (2) I vidjeh drugoga jednog anđela gdje uzlazi od istoka sunčeva s
                pečatom Boga živoga. On povika iza glasa onoj četvorici anđela kojima bi dano
                nauditi zemlji i moru: </ab>
               <ab n="3"> (3) "Ne udite ni zemlji ni moru ni drveću dok ne opečatimo sluge Boga
                našega na čelima!" </ab>
               <ab n="4"> (4) I začujem broj opečaćenih - sto četrdeset i četiri tisuće
                opečaćenih iz svih plemena sinova Izraelovih: </ab>
               <ab n="5"> (5) iz plemena Judina dvanaest tisuća opečaćenih, iz plemena Rubenova
                dvanaest tisuća, iz plemena Gadova dvanaest tisuća, </ab>
               <ab n="6"> (6) iz plemena Ašerova dvanaest tisuća, iz plemena Naftalijeva
                dvanaest tisuća, iz plemena Manašeova dvanaest tisuća, </ab>
               <ab n="7"> (7) iz plemena Šimunova dvanaest tisuća, iz plemena Levijeva dvanaest
                tisuća, iz plemena Jisakarova dvanaest tisuća, </ab>
               <ab n="8"> (8) iz plemena Zebulunova dvanaest tisuća, iz plemena Josipova
                dvanaest tisuća, iz plemena Benjaminova dvanaest tisuća opečaćenih. </ab>
               <ab n="9"> (9) Nakon toga vidjeh: eno velikoga mnoštva, što ga nitko ne mogaše
                izbrojiti, iz svakoga naroda, i plemena, i puka, i jezika! Stoje pred prijestoljem i
                pred Jaganjcem odjeveni u bijele haljine; palme im u rukama. </ab>
               <ab n="10"> (10) Viču iz glasa: "Spasenje Bogu našemu koji sjedi na prijestolju
                i Jaganjcu!" </ab>
               <ab n="11"> (11) I svi anđeli, što stajahu uokolo prijestolja i starješina i
                četiriju bića, padoše pred prijestoljem ničice, na svoja lica, </ab>
               <ab n="12"> (12) i pokloniše se Bogu govoreći: "Amen! Blagoslov i slava, i
                mudrost, i zahvalnica, i čast, i moć i snaga Bogu našemu u vijeke vjekova. Amen." </ab>
               <ab n="13"> (13) I jedan me od starješina upita: "Ovi odjeveni u bijele haljine,
                tko su i odakle dođoše?" </ab>
               <ab n="14"> (14) Odgovorih mu: "Gospodine moj, ti to znaš." A on će mi: "Oni
                dođoše iz nevolje velike i oprali su haljine svoje i ubijelili ih u krvi
                Jaganjčevoj. </ab>
               <ab n="15"> (15) Zato su pred prijestoljem Božjim i služe mu dan i noć u hramu
                njegovu, i Onaj koji sjedi na prijestolju razapet će Šator svoj nad njima. </ab>
               <ab n="16"> (16) Neće više gladovati ni žeđati, neće ih više paliti sunce nit
                ikakva žega </ab>
               <ab n="17"> (17) jer - Jaganjac koji je posred prijestolja bit će pastir njihov
                i vodit će ih na izvore voda života. I otrt će Bog svaku suzu s očiju njihovih."
            </ab>
            </div>
            <div n="8" type="chapter">
               <ab n="1"> (8.1) Kad Jaganjac otvori sedmi pečat, nasta muk na nebu oko pola
                sata. </ab>
               <ab n="2"> (2) I vidjeh: sedmorici anđela što stoje pred Bogom dano je sedam
                trubalja. </ab>
               <ab n="3"> (3) I drugi jedan anđeo pristupi i sa zlatnom kadionicom stane na
                žrtvenik. I dano mu je mnogo kada da ga s molitvama svih svetih prinese na zlatni
                žrtvenik pred prijestoljem. </ab>
               <ab n="4"> (4) I vinu se dim kadni s molitvama svetih iz ruke anđelove pred lice
                Božje. </ab>
               <ab n="5"> (5) Anđeo uze kadionicu, napuni je vatrom sa žrtvenika i prosu na
                zemlju. I udariše gromovi, i glasovi, i munje, i potres. </ab>
               <ab n="6"> (6) A sedam anđela sa sedam trubalja pripremiše se da zatrube. </ab>
               <ab n="7"> (7) Prvi zatrubi. I nastadoše tuča i oganj, pomiješani s krvlju, i
                budu bačeni na zemlju. I trećina zemlje izgorje, i trećina stabala izgorje, i sva
                zelena trava izgorje. </ab>
               <ab n="8"> (8) Drugi anđeo zatrubi. I nešto kao gora velika, ognjem zapaljena,
                bačeno bi u more. I trećina se mora pretvori u krv </ab>
               <ab n="9"> (9) te izginu trećina stvorenja što u moru žive i trećina lađa
                propade. </ab>
               <ab n="10"> (10) Treći anđeo zatrubi. I pade s neba zvijezda velika - gorjela je
                kao zublja - pade na trećinu rijeka i na izvore voda. </ab>
               <ab n="11"> (11) Zvijezdi je ime Pelin. I trećina se voda pretvori u pelin te
                mnoštvo ljudi poginu od zagorčenih voda. </ab>
               <ab n="12"> (12) Četvrti anđeo zatrubi. I bi udarena trećina sunca i trećina
                mjeseca i trećina zvijezda te pomrčaše za trećinu. I dan izgubi trećinu svoga sjaja,
                a tako i noć. </ab>
               <ab n="13"> (13) I vidjeh i začuh orla: letio posred neba i vikao iza glasa:
                "Jao! Jao! Jao pozemljarima od novih glasova trubalja preostale trojice anđela koji
                će sad-na zatrubiti!" </ab>
            </div>
            <div n="9" type="chapter">
               <ab n="1"> (9.1) Peti anđeo zatrubi. I vidjeh: zvijezda je s neba na zemlju pala
                i dani su joj ključi zjala Bezdanova. </ab>
               <ab n="2"> (2) Ona otvori zjalo Bezdanovo i vinu se iz zjala dim kao dim iz peći
                goleme te pomrča sunce i zrak od dima iz zjala. </ab>
               <ab n="3"> (3) Iz dima pak iziđoše na zemlju skakavci i dana im je moć kakvu
                imaju štipavci zemaljski. </ab>
               <ab n="4"> (4) I zapovjeđeno im je da ne ude travi zemaljskoj nit ikojem
                zelenilu nit ikojem stablu, nego samo ljudima koji nemaju pečata Božjega na čelu. </ab>
               <ab n="5"> (5) I dano im je ne da ih ubijaju, nego samo da ih muče pet mjeseci,
                a muka njihova da bude kao muka od uboda štipavaca. </ab>
               <ab n="6"> (6) U one će dane ljudi iskati smrt, ali je neće naći; poželjet će
                umrijeti, ali smrt će bježati od njih. </ab>
               <ab n="7"> (7) Skakavci bijahu izgledom nalik na konje za boj spremne. Na
                glavama im kao neki zlatni vijenci, lica im kao u ljudi, </ab>
               <ab n="8"> (8) kose kao u žena, a zubi kao u lavova. </ab>
               <ab n="9"> (9) Imahu oklope kao od željeza, a šum krila njihovih kao štropot
                bojnih kola s mnogo konja što u boj jure. </ab>
               <ab n="10"> (10) Repovi im kao u štipavaca, sa žalcima, a u repovima im moć da
                ude ljudima pet mjeseci. </ab>
               <ab n="11"> (11) Nad njima je kralj, anđeo Bezdana, hebrejski mu ime Abadon,
                grčki Apolion - Upropastitelj. </ab>
               <ab n="12"> (12) Prvi Jao prođe. Evo, za njim dolaze još dva druga Jao. </ab>
               <ab n="13"> (13) Šesti anđeo zatrubi. I začujem neki glas iz rogova zlatnoga
                žrtvenika pred Bogom. </ab>
               <ab n="14"> (14) Govoraše šestom anđelu koji je držao trublju: "Odriješi ona
                četiri anđela svezana na Rijeci velikoj, Eufratu." </ab>
               <ab n="15"> (15) I odriješena bijahu četiri anđela, spremna za taj čas i dan i
                mjesec i godinu, da pobiju trećinu ljudi. </ab>
               <ab n="16"> (16) A broj četa konjaničkih, kako sam čuo, bijaše dvije mirijade
                mirijada. </ab>
               <ab n="17"> (17) Ovako u viđenju vidjeh konje i njihove jahače: imahu oklope
                ognjene, plavetne i sumporne boje; glave im kao u lavova, iz usta im sukljao oganj,
                dim i sumpor. </ab>
               <ab n="18"> (18) Od ovih triju zala poginu trećina ljudi - od ognja, dima i
                sumpora što sukljahu konjima iz usta. </ab>
               <ab n="19"> (19) Doista, snaga je ovim konjima u ustima i repovima: repovi im
                kao u zmija, s glavama kojima ude. </ab>
               <ab n="20"> (20) Ipak, preostali ljudi, što ne poginuše od tih zala, ne obratiše
                se od djela ruku svojih, da se više ne klanjaju zlodusima i kumirima - ni zlatnima,
                ni srebrnima, ni mjedenima, ni kamenima ni drvenima koji niti vide niti čuju nit
                hodaju - </ab>
               <ab n="21"> (21) i ne obratiše se od svojih ubojstava ni od svojih čaranja ni od
                svoga bluda niti od svojih krađa. </ab>
            </div>
            <div n="10" type="chapter">
               <ab n="1"> (10.1) I vidjeh drugoga jednog, snažnog anđela: silazio s neba ogrnut
                oblakom, na glavi mu duga, lice mu kao sunce, a noge kao ognjeno stupovlje; </ab>
               <ab n="2"> (2) u ruci drži otvorenu knjižicu. I zakorači desnom nogom na more,
                lijevom na zemlju pa povika iza glasa kao kad lav riče. </ab>
               <ab n="3"> (3) I kad povika, oglasi se sedam gromova tutnjavom. </ab>
               <ab n="4"> (4) A kad se oglasi sedam gromova, htjedoh pisati, ali začujem glas s
                neba: "Zapečati to što prozbori sedam gromova! Toga ne piši!" </ab>
               <ab n="5"> (5) I onaj anđeo što ga vidjeh gdje stoji na moru i zemlji, podiže k
                nebu desnicu </ab>
               <ab n="6"> (6) i zakle se Živim u vijeke vjekova, koji stvori nebo i sve što je
                na njemu, zemlju i sve što je na njoj, more i sve što je u njemu: "Neće više biti
                vremena! </ab>
               <ab n="7"> (7) Nego - u dane kad se oglasi sedmi anđeo, čim zatrubi, dovršit će
                se otajstvo Božje kao što on to navijesti slugama svojim prorocima." </ab>
               <ab n="8"> (8) I glas što ga začuh s neba opet prozbori sa mnom: "Idi, uzmi
                otvorenu knjigu iz ruke anđela što stoji na moru i na zemlji!" </ab>
               <ab n="9"> (9) Pristupim k anđelu i zamolim ga da mi dade knjižicu. A on će mi:
                "Uzmi je i progutaj! Zagorčit će ti utrobu, ali će ti u ustima biti slatka kao med." </ab>
               <ab n="10"> (10) Uzeh knjižicu iz ruke anđelove i progutah je. I bijaše mi u
                ustima kao med slatka, ali kad je progutah, zagorči mi utrobu. </ab>
               <ab n="11"> (11) I rečeno mi je: "Treba da ponovno prorokuješ proti pucima i
                narodima i kraljevima mnogim!" </ab>
            </div>
            <div n="11" type="chapter">
               <ab n="1"> (11.1) I dana mi je trska slična palici i rečeno mi je: "Ustani i
                izmjeri hram Božji i žrtvenik i poklonike u njemu! </ab>
               <ab n="2"> (2) Vanjsko dvorište hrama mimoiđi, ne mjeri ga jer je dano poganima:
                gazit će svetim gradom četrdeset i dva mjeseca. </ab>
               <ab n="3"> (3) I ja ću poslati dva svoja svjedoka da, obučeni u kostrijet,
                prorokuju tisuću dvjesta i šezdeset dana. </ab>
               <ab n="4"> (4) Oni su dvije masline i dva svijećnjaka što stoje pred Gospodarom
                zemlje. </ab>
               <ab n="5"> (5) Ako im tko hoće nauditi, oganj suče iz usta njihovih i proždire
                njihove neprijatelje. Doista, htjedne li im tko nauditi, tako treba da pogine. </ab>
               <ab n="6"> (6) Oni imaju vlast zaključati nebo da ne pada kiša dok prorokuju;
                imaju vlast pretvoriti vode u krv i udariti zemlju kojim god zlom kad god htjednu. </ab>
               <ab n="7"> (7) A kada dovrše svoje svjedočanstvo, Zvijer koja izlazi iz Bezdana
                zaratit će s njima, pobijediti ih i ubiti. </ab>
               <ab n="8"> (8) I njihova će trupla ležati na trgu grada velikoga koji se duhovno
                zove Sodoma i Egipat, gdje je i Gospodin njihov raspet. </ab>
               <ab n="9"> (9) Ljudi iz svih puka i plemena i jezika i naroda gledat će njihova
                trupla tri i pol dana i neće dopustiti da im se trupla u grob polože. </ab>
               <ab n="10"> (10) Pozemljari će se radovati i veseliti zbog njihove nesreće i
                darivati jedan drugoga jer su ta dva proroka zadavala muku pozemljarima. </ab>
               <ab n="11"> (11) Ali nakon tri i pol dana duh životni od Boga uđe u njih i
                stadoše na noge te strah velik obuze one koji ih promatrahu. </ab>
               <ab n="12"> (12) I začuše glas s neba silan: "Uziđite ovamo!" I uziđoše na
                oblaku u nebo na očigled svojih neprijatelja. </ab>
               <ab n="13"> (13) U taj čas nasta velik potres: pade desetina grada, a u potresu
                poginu sedam tisuća ljudi. Preživjele spopade strah te proslaviše Boga nebeskoga. </ab>
               <ab n="14"> (14) Drugi Jao prođe. Evo, treći Jao dolazi ubrzo! </ab>
               <ab n="15"> (15) I sedmi anđeo zatrubi. I na nebu odjeknuše silni glasovi:
                "Uspostavljeno je nad svijetom kraljevstvo Gospodara našega i Pomazanika njegova i
                kraljevat će u vijeke vjekova!" </ab>
               <ab n="16"> (16) Tada dvadeset i četiri starješine, što pred Bogom sjedoše na
                prijestolja, </ab>
               <ab n="17"> (17) padoše ničice i pokloniše se Bogu govoreći. "Zahvaljujemo ti,
                Gospodaru, Bože, Svevladaru, koji jesi i koji bijaše, zato što uze u ruke moć svoju
                veliku i zakralji se! </ab>
               <ab n="18"> (18) Gnjevili se narodi, ali dođe srdžba tvoja i čas da se sudi
                mrtvima i naplata dade slugama tvojim prorocima i svetima i svima koji se boje imena
                tvojega, malima i velikima; i da se unište oni koji kvare zemlju." </ab>
               <ab n="19"> (19) I otvori se hram Božji na nebu i pokaza se Kovčeg saveza
                njegova u hramu njegovu te udare munje i glasovi i gromovi i potres i tuča velika.
            </ab>
            </div>
            <div n="12" type="chapter">
               <ab n="1"> (12.1) I znamenje veliko pokaza se na nebu: Žena odjevena suncem,
                mjesec joj pod nogama, a na glavi vijenac od dvanaest zvijezda. </ab>
               <ab n="2"> (2) Trudna viče u porođajnim bolima i mukama rađanja. </ab>
               <ab n="3"> (3) I pokaza se drugo znamenje na nebu: gle, Zmaj velik, ognjen, sa
                sedam glava i deset rogova; na glavama mu sedam kruna, </ab>
               <ab n="4"> (4) a rep mu povlači trećinu zvijezda nebeskih - i obori ih na
                zemlju. Zmaj stade pred Ženu koja imaše roditi da joj, čim rodi, proždre Dijete. </ab>
               <ab n="5"> (5) I ona porodi sina, muškića, koji će vladati svim narodima palicom
                gvozdenom. I Dijete njeno bi uzeto k Bogu i prijestolju njegovu. </ab>
               <ab n="6"> (6) A Žena pobježe u pustinju gdje joj Bog pripravi sklonište da se
                ondje hrani tisuću dvjesta i šezdeset dana. </ab>
               <ab n="7"> (7) I nasta rat na nebu: Mihael i njegovi anđeli zarate se sa Zmajem.
                Zmaj uđe u rat i anđeli njegovi, </ab>
               <ab n="8"> (8) ali ne nadvlada. I ne bijaše im više mjesta na nebu. </ab>
               <ab n="9"> (9) Zbačen je Zmaj veliki, Stara zmija - imenom Đavao, Sotona,
                zavodnik svega svijeta. Bačen je na zemlju, a s njime su bačeni i anđeli njegovi. </ab>
               <ab n="10"> (10) I začujem glas na nebu silan: "Sada nasta spasenje i snaga i
                kraljevstvo Boga našega i vlast Pomazanika njegova! Jer zbačen je tužitelj braće
                naše koji ih je dan i noć optuživao pred Bogom našim. </ab>
               <ab n="11"> (11) Ali oni ga pobijediše krvlju Jaganjčevom i riječju svojega
                svjedočanstva: nisu ljubili života svoga - sve do smrti. </ab>
               <ab n="12"> (12) Zato veselite se, nebesa i svi nebesnici! A jao vama, zemljo i
                more, jer Đavao siđe k vama, gnjevan veoma, znajući da ima malo vremena!" </ab>
               <ab n="13"> (13) Kad Zmaj vidje da je zbačen na zemlju, stade progoniti Ženu
                koja rodi muškića. </ab>
               <ab n="14"> (14) No Ženi bijahu dana dva velika krila orlujska da odleti u
                pustinju, u svoje sklonište gdje se, sklonjena od Zmije, hrani jedno vrijeme i dva
                vremena i polovicu vremena. </ab>
               <ab n="15"> (15) I Zmija iz usta pusti za Ženom vodu poput rijeke da je rijeka
                odnese. </ab>
               <ab n="16"> (16) Ali zemlja priteče u pomoć Ženi: otvori usta i popi rijeku što
                je Zmaj pusti iz usta. </ab>
               <ab n="17"> (17) I razgnjevi se Zmaj na Ženu pa ode i zarati se s ostatkom
                njezina potomstva, s onima što čuvaju Božje zapovijedi i drže svjedočanstvo Isusovo. </ab>
               <ab n="18"> (18) I stade na morski žal. </ab>
            </div>
            <div n="13" type="chapter">
               <ab n="1"> (13.1) I vidjeh: iz mora Zvijer izlazi sa deset rogova i sedam glava;
                na rogovima joj deset kruna, na glavama bogohulna imena. </ab>
               <ab n="2"> (2) Ta Zvijer što je vidjeh bijaše nalik na leoparda, noge joj kao
                medvjeđe, usta kao usta lavlja. Zmaj joj dade svoju silu i prijestolje i vlast
                veliku. </ab>
               <ab n="3"> (3) Jedna joj glava bijaše kao na smrt zaklana, ali joj se smrtna
                rana zaliječila. Sva se zemlja, začuđena, zanijela za Zvijeri </ab>
               <ab n="4"> (4) i svi se pokloniše Zmaju koji dade takvu vlast Zvijeri. Pokloniše
                se i Zvijeri govoreći: "Tko je kao Zvijer! Tko bi smio ratovati s njom?" </ab>
               <ab n="5"> (5) I dana su joj usta da govori drskosti i hule i dana joj je vlast
                da to čini četrdeset i dva mjeseca. </ab>
               <ab n="6"> (6) I ona otvori usta da huli Boga, da huli ime njegovo, njegov Šator
                i nebesnike. </ab>
               <ab n="7"> (7) I dano joj je da se zarati sa svecima i da ih pobijedi. Dana joj
                je vlast nad svakim plemenom i pukom i jezikom i narodom: </ab>
               <ab n="8"> (8) da joj se poklone svi pozemljari, oni kojima ime nije zapisano u
                knjizi života zaklanog Jaganjca, od postanka svijeta. </ab>
               <ab n="9"> (9) Tko ima uho, nek posluša! </ab>
               <ab n="10"> (10) Je li tko za progonstvo, u progonstvo će ići! Je li tko za mač,
                da bude pogubljen, mačem će biti pogubljen! U tom je postojanost i vjera svetih. </ab>
               <ab n="11"> (11) I vidjeh: druga jedna Zvijer uzlazi iz zemlje, ima dva roga
                poput jaganjca, a govori kao Zmaj. </ab>
               <ab n="12"> (12) Vrši svu vlast one prve Zvijeri, u njenoj nazočnosti.
                Prisiljava zemlju i sve pozemljare da se poklone prvoj Zvijeri kojoj ono zacijeli
                smrtna rana. </ab>
               <ab n="13"> (13) Čini znamenja velika: i oganj spušta s neba na zemlju naočigled
                ljudi. </ab>
               <ab n="14"> (14) Tako zavodi pozemljare znamenjima koja joj je dano činiti u
                nazočnosti Zvijeri: svjetuje pozemljarima da načine kip Zvijeri koja bijaše udarena
                mačem, ali preživje. </ab>
               <ab n="15"> (15) I dano joj je udahnuti život kipu Zvijeri te kip Zvijeri
                progovori i poubija sve koji se god ne klanjaju kipu Zvijeri. </ab>
               <ab n="16"> (16) Ona postiže da se svima - malima i velikima, bogatima i
                ubogima, slobodnjacima i robovima - udari žig na desnicu ili na čelo, </ab>
               <ab n="17"> (17) i da nitko ne mogne kupovati ili prodavati osim onog koji nosi
                žig s imenom Zvijeri ili s brojem imena njezina. </ab>
               <ab n="18"> (18) U ovome je mudrost: u koga je uma, nek odgoneta broj Zvijeri.
                Broj je to jednog čovjeka, a broj mu je šest stotina šezdeset i šest. </ab>
            </div>
            <div n="14" type="chapter">
               <ab n="1"> (14.1) I vidjeh: gle, Jaganjac stoji na gori Sionu, a s njime sto
                četrdeset i četiri tisuće - na čelima im napisano ime njegovo i ime Oca njegova! </ab>
               <ab n="2"> (2) I začujem s neba glas, kao šum voda mnogih i tutnjavu silna
                groma; glas taj koji začuh bijaše kao glas citraša što sviraju na citrama. </ab>
               <ab n="3"> (3) Pjevali su pjesmu novu pred prijestoljem i pred četiri bića i
                pred starješinama. Nitko ne mogaše naučiti te pjesme doli one sto četrdeset i četiri
                tisuće - otkupljeni sa zemlje. </ab>
               <ab n="4"> (4) Ti se ne okaljaše sa ženama, djevci su! Oni prate Jaganjca kamo
                god pođe. Otkupljeni su od ljudi kao prvine Bogu i Jaganjcu; </ab>
               <ab n="5"> (5) na ustima se njihovim laž ne nađe, neporočni su. </ab>
               <ab n="6"> (6) I vidjeh: drugi jedan anđeo leti posred neba s evanđeljem vječnim
                da ga proglasi svim pozemljarima, svakom narodu i plemenu i jeziku i puku. </ab>
               <ab n="7"> (7) Viče iza glasa: "Bojte se Boga i dajte mu slavu jer dođe čas suda
                njegova! I poklonite se njemu koji stvori nebo i zemlju i more i izvore voda!" </ab>
               <ab n="8"> (8) Za njim eto drugog anđela koji govori: "Pade, pade Babilon,
                veliki koji vinom gnjeva i bluda svojega opi sve narode!" </ab>
               <ab n="9"> (9) Za njima eto i trećeg anđela koji vikaše iza glasa: "Tko god se
                klanja Zvijeri i kipu njezinu te primi žig na čelo ili ruku, </ab>
               <ab n="10"> (10) pit će vino gnjeva Božjega, nerazvodnjeno, natočeno već u čaši
                srdžbe njegove! I bit će udaren na muke u ognju i sumporu svetim anđelima naočigled
                i naočigled Jaganjcu. </ab>
               <ab n="11"> (11) Dim muke njihove suklja u vijeke vjekova. Ni danju ni noću
                nemaju počinka oni koji se klanjaju Zvijeri i kipu njezinu i tko god primi žig s
                imenom njezinim." </ab>
               <ab n="12"> (12) U tom je postojanost svetih - onih što čuvaju zapovijedi Božje
                i vjeru Isusovu. </ab>
               <ab n="13"> (13) I začujem glas s neba: "Piši! Od sada blaženi mrtvi koji umiru
                u Gospodinu! Da, govori Duh, neka otpočinu od svojih trudova! Jer prate ih djela
                njihova!" </ab>
               <ab n="14"> (14) I vidjeh: gle, bijel oblak, a na oblak sjede Netko kao Sin
                Čovječji; na glavi mu zlatan vijenac, u ruci oštar srp. </ab>
               <ab n="15"> (15) I drugi jedan anđeo iziđe iz hrama vičući iza glasa onomu što
                sjedi na oblaku: "Mahni srpom i žanji jer dođe čas žetvi, zrela je žetva zemaljska!" </ab>
               <ab n="16"> (16) I onaj što sjedi na oblaku baci srp na zemlju i zemlja bi
                požnjevena. </ab>
               <ab n="17"> (17) I drugi jedan anđeo iziđe iz hrama nebeskoga. I on imaše oštar
                srp. </ab>
               <ab n="18"> (18) I od žrtvenika iziđe drugi anđeo - onaj koji ima vlast nad
                ognjem - pa povika iza glasa onomu, s oštrim srpom: "Mahni oštrim srpom i poberi
                grozdove u vinogradu zemaljskom jer sazri grožđe!" </ab>
               <ab n="19"> (19) I anđeo baci srp na zemlju i obra vinograd zemaljski, a obrano
                baci u veliku kacu gnjeva Božjega. </ab>
               <ab n="20"> (20) Gazila se kaca izvan grada te poteče krv iz kace konjima do
                uzda, tisuću i šest stotina stadija uokolo. </ab>
            </div>
            <div n="15" type="chapter">
               <ab n="1"> (15.1) I vidjeh drugo znamenje na nebu, veliko i čudesno: sedam
                anđela sa sedam zala posljednjih - s njima se navršuje gnjev Božji. </ab>
               <ab n="2"> (2) I vidjeh kao neko more od prozirca pomiješano s ognjem. Oni koji
                pobijediše Zvijer i kip njezin i broj imena njezina stoje u moru od prozirca s
                citrama Božjim u ruci. </ab>
               <ab n="3"> (3) Pjevaju pjesmu Mojsija, sluge Božjega, i pjesmu Jaganjčevu:
                "Velika su i čudesna djela tvoja, Gospodine, Bože, Svevladaru! Pravedni su i
                istiniti putovi tvoji, Kralju naroda! </ab>
               <ab n="4"> (4) Tko da te se ne boji, Gospodine, tko da ne slavi ime tvoje! Ti si
                jedini svet! I zato svi će narodi doći i klanjati se pred tobom jer se očitovahu
                pravedna djela tvoja!" </ab>
               <ab n="5"> (5) Nakon toga vidjeh: otvori se hram Šatora svjedočanstva na nebu! </ab>
               <ab n="6"> (6) Iziđe sedam anđela sa sedam zala iz hrama; odjeveni bijahu u
                blistav bijeli lan, oko prsiju opasani zlatnim pojasom. </ab>
               <ab n="7"> (7) Jedno od četiri bića dade sedmorici anđela sedam zlatnih čaša,
                punih gnjeva Boga koji živi u vijeke vjekova. </ab>
               <ab n="8"> (8) I hram se napuni dimom od Slave Božje i od njegove snage te nitko
                ne mogaše ući u hram dok se ne navrši sedam zala sedmorice anđela. </ab>
            </div>
            <div n="16" type="chapter">
               <ab n="1"> (16.1) I začujem iz hrama jak glas koji viknu sedmorici anđela:
                "Hajdete, izlijte sedam čaša gnjeva Božjega na zemlju!" </ab>
               <ab n="2"> (2) Ode prvi i izli svoju čašu na zemlju. I pojavi se čir, koban i
                bolan, na ljudima što nose žig Zvijerin i klanjaju se kipu njezinu. </ab>
               <ab n="3"> (3) Drugi izli svoju čašu na more. I ono posta krv kao krv mrtvačeva
                te izginu sve živo u moru. </ab>
               <ab n="4"> (4) Treći izli svoju čašu na rijeke i izvore voda. I postadoše krv. </ab>
               <ab n="5"> (5) I začujem anđela voda gdje govori: "Pravedan si, Ti koji jesi i
                koji bijaše, Sveti, što si tako dosudio! </ab>
               <ab n="6"> (6) Oni su prolili krv svetih i proroka i stoga ih krvlju napajaš!
                Zavrijedili su!" </ab>
               <ab n="7"> (7) I začujem žrtvenik kako govori: "Da, Gospode, Bože, Svevladaru!
                Istiniti su i pravedni sudovi tvoji!" </ab>
               <ab n="8"> (8) Četvrti izli svoju čašu na sunce. I suncu je dano da pali ljude
                ognjem. </ab>
               <ab n="9"> (9) I silna je žega palila ljude te su hulili ime Boga koji ima vlast
                nad tim zlima, ali se ne obratiše da mu slavu dadu. </ab>
               <ab n="10"> (10) Peti izli svoju čašu na prijestolje Zvijeri. I kraljevstvo joj
                prekriše tmine. Ljudi su grizli jezike od muke </ab>
               <ab n="11"> (11) i hulili Boga nebeskoga zbog muka i čireva, ali se ne obratiše
                od djela svojih. </ab>
               <ab n="12"> (12) Šesti izli svoju čašu na Eufrat, rijeku veliku. I presahnu voda
                te načini prolaz kraljima s istoka sunčeva. </ab>
               <ab n="13"> (13) I vidjeh: iz usta Zmajevih i iz usta Zvijerinih i iz usta
                Lažnoga proroka izlaze tri duha nečista, kao žabe. </ab>
               <ab n="14"> (14) To su dusi zloduha što čine znamenja, a pođoše sabrati kraljeve
                svega svijeta na rat za Dan veliki Boga Svevladara. </ab>
               <ab n="15"> (15) Evo dolazim kao tat! Blažen onaj koji bdije i čuva haljine
                svoje da ne ide gol te mu se ne vidi sramota! </ab>
               <ab n="16"> (16) I skupiše ih na mjesto koje se hebrejski zove Harmagedon. </ab>
               <ab n="17"> (17) I sedmi izli svoju čašu na zrak. Uto iz hrama, s prijestolja,
                iziđe jak glas i viknu: "Svršeno je!" </ab>
               <ab n="18"> (18) I udariše munje i glasovi i gromovi i nasta potres velik, kakva
                ne bijaše otkako je ljudi - tako bijaše silan potres taj. </ab>
               <ab n="19"> (19) I prasnu natroje grad veliki i gradovi naroda padoše. Spomenu
                se Bog Babilona velikoga da mu dade piti iz čaše vina gnjevne srdžbe Božje. </ab>
               <ab n="20"> (20) I pobjegoše svi otoci, iščezoše gore, </ab>
               <ab n="21"> (21) a iz neba se spusti na ljude tuča velika, poput talenta. Ljudi
                su hulili Boga zbog zla tuče jer zlo njezino bijaše silno veliko. </ab>
            </div>
            <div n="17" type="chapter">
               <ab n="1"> (17.1) I dođe jedan od sedam anđela što nose sedam čaša i prozbori
                mi: "Dođi pokazat ću ti sud nad Bludnicom velikom što sjedi nad vodama velikim, </ab>
               <ab n="2"> (2) s kojom su bludničili kraljevi zemlje i pozemljari se opiše vinom
                bluda njezina." </ab>
               <ab n="3"> (3) I odnese me u duhu u pustinju. Tu vidjeh Ženu koja sjede na
                skrletnu Zvijer, punu bogohulnih imena, sa sedam glava i deset rogova. </ab>
               <ab n="4"> (4) Žena bijaše odjevena u grimiz i skrlet, sva u zlatu, dragom
                kamenju i biserju. U ruci joj zlatna čaša puna gnusobe i nečisti bluda njezina. </ab>
               <ab n="5"> (5) Na čelo joj napisano ime - tajna: "Babilon veliki, mati bludnica
                i gnusoba zemljinih." </ab>
               <ab n="6"> (6) I vidjeh: Žena je pijana od krvi svetih i od krvi svjedoka
                Isusovih. Kad je vidjeh, čudom se silnim začudih. </ab>
               <ab n="7"> (7) Nato će mi anđeo: "Što se čudiš? Ja ću ti kazati tajnu te žene i
                Zvijeri koja je nosi, Zvijeri sa sedam glava i deset rogova." </ab>
               <ab n="8"> (8) "Zvijer koju vidje bijaše i više nije; zamalo izlazi iz Bezdana i
                ide u propast. I zapanjit će se pozemljari - oni kojima ime, od postanka svijeta,
                nije zapisano u knjigu života - kad vide da Zvijer bijaše i više nije, a opet je tu. </ab>
               <ab n="9"> (9) Tu se hoće mudre pameti! Sedam glava sedam je bregova na kojima
                žena sjedi. A i sedam kraljeva: </ab>
               <ab n="10"> (10) pet ih već pade, jedan jest, a jedan još ne dođe: kada dođe,
                ostati mu je zamalo. </ab>
               <ab n="11"> (11) I Zvijer koja bijaše i više nije, osma je, a iz broja je njih
                sedmero, i ide u propast. </ab>
               <ab n="12"> (12) Deset rogova što ih vidje deset je kraljeva; oni još ne primiše
                kraljevstva, ali će - samo za jedan sat - primiti vlast kao kraljevi zajedno sa
                Zvijeri. </ab>
               <ab n="13"> (13) Jedne su misli: svu svoju silu i vlast predati Zvijeri. </ab>
               <ab n="14"> (14) Ratovat će protiv Jaganjca, ali će ih pobijediti Jaganjac - i
                njegovi pozvanici, izabranici, vjernici - jer on je Gospodar gospodara i Kralj
                kraljeva." </ab>
               <ab n="15"> (15) I reče mi anđeo: "Vode što ih vidje, na kojima Bludnica sjedi,
                to su puci i mnoštva i narodi i jezici. </ab>
               <ab n="16"> (16) I onih deset rogova što ih vidje i Zvijer - oni će zamrziti
                Bludnicu, opustošiti je i ogoliti, najesti se mesa njezina i ognjem je spaliti. </ab>
               <ab n="17"> (17) Jer Bog im u srce stavi izvršiti naum njegov: da jednodušno
                predadu kraljevstvo svoje Zvijeri dok se ne ispune riječi Božje. </ab>
               <ab n="18"> (18) Žena koju vidje grad je veliki što kraljuje nad kraljevima
                zemaljskim." </ab>
            </div>
            <div n="18" type="chapter">
               <ab n="1"> (18.1) Nakon toga vidjeh: jedan drugi anđeo silazi s neba s moći
                velikom! Sva se zemlja zasvijetlila od njegova sjaja. </ab>
               <ab n="2"> (2) On povika iza glasa: "Pade, pade Babilon veliki - Bludnica - i
                postade prebivalištem zloduha, nastambom svih duhova nečistih, nastambom svih ptica
                nečistih mrskih </ab>
               <ab n="3"> (3) jer se gnjevnim vinom bluda njezina opiše narodi; s njom su
                bludničili svi kraljevi zemaljski, a trgovci se zemaljski obogatiše od silna
                raskošja njezina." </ab>
               <ab n="4"> (4) Začujem i drugi glas s neba: "Iziđite iz nje, narode moj, da vas
                ne zadese zla njezina te ne budete suzajedničari grijeha njezinih! </ab>
               <ab n="5"> (5) Jer njezini grijesi do neba dopriješe i spomenu se Bog zločina
                njezinih. </ab>
               <ab n="6"> (6) Vratite joj milo za drago, naplatite joj dvostruko po djelima! U
                čašu u koju je ona natakala natočite dvostruko! </ab>
               <ab n="7"> (7) Koliko se razmetala sjajem i raskoši, toliko joj zadajte muka i
                jada! Jer u srcu je svome govorila: 'Na prijestolju sjedim kao kraljica i nikad neću
                obudovjeti, jad me nikada zadesiti neće!' </ab>
               <ab n="8"> (8) Stoga u isti će je dan zla zadesiti: smrt i jad i glad te će sva
                u ognju biti spaljena. Jer silan je Gospod, Bog, Sudac njezin!" </ab>
               <ab n="9"> (9) I plakat će i naricati za njom kraljevi zemlje što su s njome
                bludničili i raskošno živjeli kad gledali budu dim požara njezina. </ab>
               <ab n="10"> (10) Prestrašeni mukama njezinim, izdaleka će stajati i naricati:
                "Jao, jao, grade veliki, Babilone, grade silni! Kako li te u tren oka stiže osuda!" </ab>
               <ab n="11"> (11) I trgovci zemaljski plaču nad njom i tuguju jer im trga nitko
                više ne kupuje: </ab>
               <ab n="12"> (12) ni zlata, ni srebra, ni dragoga kamenja, ni biserja, ni tanana
                lana, ni grimiza, ni svile, ni skrleta: nit ikakva mirisava drveta, nit ikakva
                predmeta od slonove kosti, nit ikakva predmeta od skupocjena drveta, nit od mjedi,
                nit od željeza, nit od mramora; </ab>
               <ab n="13"> (13) ni cimeta, ni balzama, ni miomirisa, ni pomasti, ni tamjana, ni
                vina, ni ulja, ni bijeloga brašna, ni pšenice; ni goveda, ni ovaca, ni konja, ni
                kočija, ni roblja nit ikoje žive duše. </ab>
               <ab n="14"> (14) "Voće za kojim ti duša žudjela pobježe od tebe, sav raskoš i
                sjaj propade ti - ne, nema ga više!" </ab>
               <ab n="15"> (15) Trgovci što svim tim trgovahu, što ih ona obogati, izdaleka će
                stajati, prestrašeni mukama njezinim, plakat će i tugovati: </ab>
               <ab n="16"> (16) "Jao, jao, grade veliki, odjeveni nekoć u lan tanan i grimiz i
                skrlet, nakićeni zlatom i dragim kamenjem i biserjem! </ab>
               <ab n="17"> (17) U tren oka opustje toliko bogatstvo!" I svi kormilari i
                putnici, svi mornari i moreplovci izdaleka stoje </ab>
               <ab n="18"> (18) i, gledajući dim njezina požara, zapomažu: "Koji li je grad
                sličan gradu ovom velikom?" </ab>
               <ab n="19"> (19) I posuše glavu pepelom te plačući i tugujući viknuše: "Jao,
                jao, grada li velikoga! Dragocjenostima se njegovim obogatiše svi posjednici morskih
                brodova, a evo - u tren oka opustje!" </ab>
               <ab n="20"> (20) Veseli se nad njom, nebo, i svi sveti i apostoli i proroci jer
                Bog osudivši nju, vama pravo dosudi! </ab>
               <ab n="21"> (21) I jedan snažan anđeo uze kamen, velik poput mlinskoga kamena, i
                baci ga u more govoreći: "Tako će silovito biti strovaljen Babilon, grad veliki, i
                nikada ga više biti neće!" </ab>
               <ab n="22"> (22) "Glas citraša i pjevača i svirača i trubljača u tebi se više
                neće čuti! Obrtnik vješt kojem god umijeću u tebi se više neće naći! Klopot žrvnja u
                tebi se više neće čuti! </ab>
               <ab n="23"> (23) Svjetlost svjetiljke u tebi više neće sjati! Glas zaručnika i
                zaručnice u tebi se više neće čuti! Jer trgovci tvoji bijahu velikaši zemlje i
                čaranja tvoja zavedoše sve narode; </ab>
               <ab n="24"> (24) i u tebi se našla krv proroka i svetaca i svih zaklanih na
                zemlji." </ab>
            </div>
            <div n="19" type="chapter">
               <ab n="1"> (19.1) Nakon toga začujem kao jak glas silnoga mnoštva na nebu:
                "Aleluja! Spasenje i slava i moć Bogu našemu! </ab>
               <ab n="2"> (2) Doista, istiniti su i pravedni sudovi njegovi jer osudi veliku
                Bludnicu, što pokvari zemlju bludom svojim, i osveti na njoj krv slugu svojih!" </ab>
               <ab n="3"> (3) I ponove: "Aleluja! Dim njezin suklja u vijeke vjekova!" </ab>
               <ab n="4"> (4) Nato starješine, njih dvadesetčetvorica, i ona četiri bića padoše
                ničice i pokloniše se Bogu, koji sjedi na prijestolju, govoreći: "Amen! Aleluja!" </ab>
               <ab n="5"> (5) I s prijestolja iziđe glas: "Hvalite Boga našega, sve sluge
                njegove, svi koji se njega bojite, i mali i veliki!" </ab>
               <ab n="6"> (6) I začuh kao glas silna mnoštva i kao šum voda mnogih i kao prasak
                gromova silnih: "Aleluja! Zakraljeva Gospod, Bog naš Svevladar! </ab>
               <ab n="7"> (7) Radujmo se i kličimo i slavu mu dajmo jer dođe svadba Jaganjčeva,
                opremila se Zaručnica njegova! </ab>
               <ab n="8"> (8) Dano joj je odjenuti se u lan tanan, blistav i čist!" A lan -
                pravedna su djela svetih. </ab>
               <ab n="9"> (9) I reče mi: "Piši! Blago onima koji su pozvani na svadbenu gozbu
                Jaganjčevu!" I reče mi: "Ove su riječi istinite, Božje." </ab>
               <ab n="10"> (10) Padoh mu pred noge da mu se poklonim. A on će mi: "Nipošto!
                Sluga sam kao i ti i braća tvoja koja imaju svjedočanstvo Isusovo. Bogu se pokloni!"
                Jer svjedočanstvo Isusovo duh je proročki. </ab>
               <ab n="11"> (11) I vidjeh: nebo otvoreno - i gle, konj bijelac, a na nj sjeo On,
                zvani Vjerni i Istiniti, a sudi i vojuje po pravdi; </ab>
               <ab n="12"> (12) oči mu plamen ognjeni, na glavi mu mnoge krune; nosi napisano
                ime kojeg nitko ne zna doli on sam; </ab>
               <ab n="13"> (13) ogrnut je ogrtačem krvlju natopljenim; ime mu: Riječ Božja. </ab>
               <ab n="14"> (14) Prate ga na bijelcima Vojske nebeske, odjevene u lan tanan,
                bijel i čist. </ab>
               <ab n="15"> (15) Iz usta mu izlazi oštar mač kojim će posjeći narode. Vladat će
                njima palicom gvozdenom. On gazi u kaci gnjevne srdžbe Boga Svevladara. </ab>
               <ab n="16"> (16) Na ogrtač, o boku, napisano mu ime: "Kralj kraljeva i Gospodar
                gospodara." </ab>
               <ab n="17"> (17) I vidjeh jednog anđela: stajaše na suncu vičući iza glasa svim
                pticama što nebom lete: "Ovamo! Skupite se na veliku gozbu Božju </ab>
               <ab n="18"> (18) da se najedete mesa kraljeva, i mesa vojvoda, i mesa mogućnika,
                i mesa konja i konjanika njihovih, i mesa svih mogućih ljudi, slobodnjaka i robova,
                malih i velikih!" </ab>
               <ab n="19"> (19) I vidjeh: Zvijer i kraljevi zemlje i vojske njihove skupiše se
                u boj da se zarate s Onim što sjedi na konju i s vojskom njegovom. </ab>
               <ab n="20"> (20) I Zvijer bi uhvaćena, a s njom i Lažni prorok koji je u njenoj
                nazočnosti činio znamenja i njima zavodio one što su primili žig Zvijeri i klanjali
                se njezinu kipu. Živi su oboje bačeni u ognjeno jezero što gori sumporom. </ab>
               <ab n="21"> (21) A drugi su posječeni mačem što iziđe iz usta Onoga koji sjedi
                na konju i sve se ptice nasitiše mesa njihova. </ab>
            </div>
            <div n="20" type="chapter">
               <ab n="1"> (20.1) I vidjeh anđela: siđe s neba s ključima Bezdana i s velikim
                okovima u ruci. </ab>
               <ab n="2"> (2) Zgrabi Zmaja, Staru zmiju, to jest Đavla, Sotonu, i okova ga za
                tisuću godina. </ab>
               <ab n="3"> (3) Baci ga u Bezdan koji nad njim zatvori i zapečati da više ne
                zavodi narode dok se ne navrši tisuću godina. Nakon toga ima biti odriješen za malo
                vremena. </ab>
               <ab n="4"> (4) I vidjeh prijestolja - onima što sjedoše na njih dano je suditi -
                i duše pogubljenih zbog svjedočanstva Isusova i zbog Riječi Božje i sve koji se ne
                pokloniše Zvijeri ni kipu njezinu te ne primiše žiga na čela svoja ni na ruke. Oni
                oživješe i zakraljevaše s Kristom tisuću godina. </ab>
               <ab n="5"> (5) Drugi mrtvi ne oživješe dok se ne navrši tisuću godina. To je ono
                prvo uskrsnuće. </ab>
               <ab n="6"> (6) Blažen i svet onaj tko je dionik toga prvog uskrsnuća! Nad njim
                druga smrt nema vlasti: oni će biti svećenici Božji i Kristovi i s njime će
                kraljevati tisuću godina. </ab>
               <ab n="7"> (7) A kad se navrši tisuću godina, Sotona će iz svoga zatvora biti
                pušten: </ab>
               <ab n="8"> (8) izići će zavesti narode sa četiri kraja zemlje, Goga i Magoga, i
                skupiti ih u boj. Bit će ih kao pijeska morskoga. </ab>
               <ab n="9"> (9) Skupiše se na prostrano polje zemlje i opkoliše tabor svetih i
                ljubljeni grad. Ali oganj siđe s neba te ih proguta. </ab>
               <ab n="10"> (10) A njihov zavodnik, Đavao, bačen bi u jezero ognjeno i sumporno,
                gdje se nalaze i Zvijer i Lažni prorok: ondje će se mučiti danju i noću u vijeke
                vjekova. </ab>
               <ab n="11"> (11) I vidjeh veliko bijelo prijestolje i Onoga što sjede na nj:
                pred licem njegovim pobježe zemlja i nebo; ni mjesta im se više ne nađe. </ab>
               <ab n="12"> (12) I vidjeh mrtve, velike i male: stoje pred prijestoljem, a
                knjige se otvoriše. I otvori se jedna druga knjiga, knjiga života. I mrtvi bijahu
                suđeni po onome što stoji napisano u knjigama, po djelima svojim. </ab>
               <ab n="13"> (13) More predade svoje mrtvace, a Smrt i Podzemlje svoje: i svaki
                bi suđen po djelima svojim. </ab>
               <ab n="14"> (14) A Smrt i Podzemlje bili su bačeni u jezero ognjeno. Jezero
                ognjeno - to je druga smrt: </ab>
               <ab n="15"> (15) tko se god ne nađe zapisan u knjizi života, bio je bačen u
                jezero ognjeno. </ab>
            </div>
            <div n="21" type="chapter">
               <ab n="1"> (21.1) I vidjeh novo nebo i novu zemlju jer - prvo nebo i prva zemlja
                uminu; ni mora više nema. </ab>
               <ab n="2"> (2) I Sveti grad, novi Jeruzalem, vidjeh: silazi s neba od Boga,
                opremljen kao zaručnica nakićena za svoga muža. </ab>
               <ab n="3"> (3) I začujem jak glas s prijestolja: "Evo Šatora Božjeg s ljudima!
                On će prebivati s njima: oni će biti narod njegov, a on će biti Bog s njima. </ab>
               <ab n="4"> (4) I otrt će im svaku suzu s očiju te smrti više neće biti, ni tuge,
                ni jauka, ni boli više neće biti jer - prijašnje uminu." </ab>
               <ab n="5"> (5) Tada Onaj što sjedi na prijestolju reče: "Evo, sve činim novo!" I
                doda: "Napiši: Ove su riječi vjerne i istinite." </ab>
               <ab n="6"> (6) I još mi reče: "Svršeno je! Ja sam Alfa i Omega, Početak i
                Svršetak! Ja ću žednomu dati s izvora vode života zabadava. </ab>
               <ab n="7"> (7) To će biti baština pobjednikova. I ja ću njemu biti Bog, a on
                meni sin. </ab>
               <ab n="8"> (8) Kukavicama pak, nevjernima i okaljanima, ubojicama, bludnicima,
                vračarima i idolopoklonicima i svim lažljivcima udio je u jezeru što gori ognjem i
                sumporom. To je druga smrt." </ab>
               <ab n="9"> (9) I dođe jedan od sedam anđela što imaju sedam čaša punih zala
                konačnih te progovori sa mnom: "Dođi, pokazat ću ti Zaručnicu, Ženu Jaganjčevu!" </ab>
               <ab n="10"> (10) I prenese me u duhu na goru veliku, visoku i pokaza mi sveti
                grad Jeruzalem: silazi s neba od Boga, </ab>
               <ab n="11"> (11) sav u slavi Božjoj, blistav poput dragoga kamena, kamena slična
                kristalnom jaspisu; </ab>
               <ab n="12"> (12) okružen zidinama velikim i visokim, sa dvanaest vrata: na
                vratima dvanaest anđela i napisana imena dvanaest plemena Izraelovih. </ab>
               <ab n="13"> (13) Od istoka vrata troja, od sjevera vrata troja, od juga vrata
                troja, od zapada vrata troja. </ab>
               <ab n="14"> (14) Gradske su zidine imale dvanaest temelja, a na njima dvanaest
                imena dvanaestorice apostola Jaganjčevih. </ab>
               <ab n="15"> (15) Moj subesjednik imaše mjeru, zlatnu trsku, da izmjeri grad,
                vrata njegova i zidine. </ab>
               <ab n="16"> (16) Grad se stere u četvorini: dužina mu jednaka širini. On izmjeri
                trskom grad: dvanaest tisuća stadija - dužina mu i širina i visina jednaka. </ab>
               <ab n="17"> (17) Izmjeri i njegove zidine: sto četrdeset i četiri lakta po
                čovjekovoj mjeri kojom je mjerio anđeo. </ab>
               <ab n="18"> (18) Zidine su gradske sagrađene od jaspisa, a sam grad od čistoga
                zlata, slična čistu staklu. </ab>
               <ab n="19"> (19) Temelji su gradskih zidina urešeni svakovrsnim dragim kamenjem:
                prvi je temelj od jaspisa, drugi od safira, treći od kalcedona, četvrti od smaragda, </ab>
               <ab n="20"> (20) peti od sardoniksa, šesti od sarda, sedmi od krizolita, osmi od
                berila, deveti od topaza, deseti od krizopraza, jedanaesti od hijacinta, dvanaesti
                od ametista. </ab>
               <ab n="21"> (21) Dvanaest vrata - dvanaest bisera: svaka od svoga bisera. A
                gradski trg - čisto zlato, kao prozirno staklo. </ab>
               <ab n="22"> (22) Hrama u gradu ne vidjeh. Ta Gospod, Bog, Svevladar, hram je
                njegov - i Jaganjac! </ab>
               <ab n="23"> (23) I gradu ne treba ni sunca ni mjeseca da mu svijetle. Ta Slava
                ga Božja obasjala i svjetiljka mu Jaganjac! </ab>
               <ab n="24"> (24) Narodi će hoditi u svjetlosti njegovoj, a kraljevi zemaljski u
                nj donositi slavu svoju. </ab>
               <ab n="25"> (25) Vrata mu se ne zatvaraju obdan, a noći ondje i nema. </ab>
               <ab n="26"> (26) U nj će se donijeti slava i čast naroda. </ab>
               <ab n="27"> (27) Ali u nj neće unići ništa nečisto i nijedan tko čini gadost i
                laž, nego samo oni koji su zapisani u Jaganjčevoj knjizi života. </ab>
            </div>
            <div n="22" type="chapter">
               <ab n="1"> (22.1) I pokaza mi rijeku vode života, bistru kao prozirac: izvire iz
                prijestolja Božjeg i Jaganjčeva. </ab>
               <ab n="2"> (2) Posred gradskoga trga, s obje strane rijeke, stablo života što
                rodi dvanaest puta, svakog mjeseca svoj rod. A lišće stabla za zdravlje je narodima. </ab>
               <ab n="3"> (3) I neće više biti nikakva prokletstva. I prijestolje će Božje i
                Jaganjčevo biti u gradu i sluge će mu se njegove klanjati </ab>
               <ab n="4"> (4) i gledati lice njegovo, a ime će im njegovo biti na čelima. </ab>
               <ab n="5"> (5) Noći više biti neće i neće trebati svjetla od svjetiljke ni
                svjetla sunčeva: obasjavat će ih Gospod Bog i oni će kraljevati u vijeke vjekova. </ab>
               <ab n="6"> (6) I reče mi: "Ove su riječi vjerne i istinite jer Gospod Bog,
                nadahnitelj proroka, posla svoga anđela da on pokaže slugama njegovim što se ima
                dogoditi ubrzo. </ab>
               <ab n="7"> (7) I evo, dolazim ubrzo! Blago onomu koji čuva riječi proroštva ove
                knjige!" </ab>
               <ab n="8"> (8) Ja, Ivan, čuo sam i vidio sve ovo. I kad sam to vidio i čuo,
                padoh pred noge anđelu koji mi to pokaza da mu se poklonim. </ab>
               <ab n="9"> (9) A on će mi: "Nipošto! Sluga sam kao i ti i braća tvoja proroci i
                svi koji čuvaju riječi ove knjige. Bogu se pokloni!" </ab>
               <ab n="10"> (10) A zatim će mi: "Ne zapečati riječi proroštva ove knjige jer -
                vrijeme je blizu! </ab>
               <ab n="11"> (11) Nepravednik neka samo i dalje čini nepravdu! Okaljan neka se i
                dalje kalja! Pravednik neka i dalje živi pravedno! Svet neka se i dalje posvećuje!" </ab>
               <ab n="12"> (12) "Evo, dolazim ubrzo i plaća moja sa mnom: naplatit ću svakom po
                njegovu djelu!" </ab>
               <ab n="13"> (13) "Ja sam Alfa i Omega, Prvi i Posljednji, Početak i Svršetak! </ab>
               <ab n="14"> (14) Blago onima koji peru svoje haljine: imat će pravo na stablo
                života i na vrata će smjeti u grad! </ab>
               <ab n="15"> (15) Vani pak ostaju psi i vračari, bludnice, ubojice i
                idolopoklonici i tko god ljubi i čini laž." </ab>
               <ab n="16"> (16) "Ja, Isus, poslah anđela svoga posvjedočiti ovo po crkvama. Ja
                sam korijen i izdanak Davidov, sjajna zvijezda Danica." </ab>
               <ab n="17"> (17) I Duh i Zaručnica govore: "Dođi!" I tko ovo čuje, neka rekne:
                "Dođi!" Tko je žedan, neka dođe; tko hoće, neka zahvati vode života zabadava! </ab>
               <ab n="18"> (18) Ja svjedočim svakomu tko sluša riječi proroštva u ovoj knjizi:
                Tko ovomu što doda, Bog će njemu dodati zla napisana u ovoj knjizi. </ab>
               <ab n="19"> (19) I tko oduzme od riječi proroštva u ovoj knjizi, Bog će mu
                oduzeti udio na stablu života i na svetom gradu - na svemu što je napisano u ovoj
                knjizi. </ab>
               <ab n="20"> (20) Svjedok za sve ovo govori: "Da, dolazim ubrzo!" Amen! Dođi,
                Gospodine Isuse! </ab>
               <ab n="21"> (21) Milost Gospodina Isusa sa svima! </ab>
            </div>
         </div>
         <div n="67" ana="Jdt" type="book">
            <div n="1" type="chapter">
               <ab n="1">
(1.1) Bilo je to dvanaeste godine kraljevanja Nabukodonozora, kralja 
Asiraca, koji vladaše u velikom gradu Ninivi. U to je vrijeme 
Arfaksad vladao nad Medijcima u Ekbatani. </ab>
               <ab n="2">
(2) On sagradi naokolo 
Ekbatane zidove od tesana i četverouglasta kamena, široka tri 
lakta i dugačka šest lakata; podigao je bedeme sedamdeset lakata 
u visinu i pedeset lakata u širinu. </ab>
               <ab n="3">
(3) Do vrata gradskih podiže 
kule stotinu lakata visoke, s temeljima koji su bili šezdeset 
lakata široki. </ab>
               <ab n="4">
(4) Vrata koja bijaše napravio uzdizahu se sedamdeset 
lakata u visinu, a široka bijahu četrdeset lakata, kako bi mogla 
kroz njih izaći golema vojska s povorkom pješaka.
    </ab>
               <ab n="5">
(5) U to vrijeme kralj Nabukodonozor vojevaše s kraljem Arfaksadom 
u velikoj ravnici koja se proteže na području Ragaua. </ab>
               <ab n="6">
(6) Uza 
nj se svrstaše svi oni koji su obitavali u planinskim predjelima,
 svi oni koji su prebivali do obala Eufrata, Tigrisa i Hidaspa,
 a tako i stanovnici ravnice Arioha, kralja elimskoga: mnogo 
je dakle bilo ljudstva koje se poredalo u redove naroda keleudskog.
    </ab>
               <ab n="7">
(7) Nabukodonozor, kralj Asiraca, uputi poruku svim stanovnicima 
Perzije, svima onima koji življahu na zapadu, stanovnicima Cilicije,
 Damaska, Libanona i Antilibanona i svim stanovnicima morske 
obale, </ab>
               <ab n="8">
(8) narodima Karmela, Gileada, Gornje Galileje i prostrane 
ravnice Ezdrelona, </ab>
               <ab n="9">
(9) svima onima koji prebivahu u Samariji i 
njezinim gradovima, u Transjordaniji sve do Jeruzalema, Batane,
 Kelusa, Kadeša, Egipatske rijeke, Tafnesa, Ramsesa i po svemu 
području Gešema, </ab>
               <ab n="10">
(10) sve do onkraj Tanisa i Memfisa, najposlije 
svima stanovnicima Egipta sve do granice Etiopije. </ab>
               <ab n="11">
(11) Ali stanovnici 
svake od tih pokrajina narugaše se poruci Nabukodonozora, kralja 
Asiraca, i ne okupiše se oko njega da bi uza nj vojevali. Nisu 
ga se bojali, jer on za njih bijaše običan čovjek. Otposlaše 
praznih ruku glasnike njegove, ne iskazavši im počasti. </ab>
               <ab n="12">
(12) Tada 
se Nabukodonozor užasno razbjesni protiv svih tih područja i 
zakle se svojim prijestoljem i svojim kraljevstvom da će im se 
osvetiti i mačem opustošiti sve pokrajine Cilicije, Damaska, 
Sirije, uništiti sve stanovnike koji življahu na području Moaba,
 plemena Amona, čitave Judeje i sve žitelje Egipta sve do obaju 
mora.


    </ab>
               <ab n="13">
(13) Godine sedamnaeste stade sa svojom vojskom protiv kralja 
Arfaksada, potuče ga u borbi, rasprši mu svu vojsku, konjaništvo 
i kola, </ab>
               <ab n="14">
(14) zagospodari njegovim gradovima, doprije do Ekbatane,
 zauze kule, opljačka trgovišta, svede sjaj njegov na sprdnju. 
</ab>
               <ab n="15">
(15) Arfaksada uhvati u planinama Ragaua, dade ga izbosti sulicama 
i tako ga se riješi zauvijek.
    </ab>
               <ab n="16">
(16) Vrati se tada u Ninivu sa svom svojom vojskom i s golemim 
mnoštvom ratnika što im se bijahu pridružili. Tu se u miru i 
spokojstvu on i njegova vojska predadoše besposlici i uživanju 
stotinu i dvadeset dana.


</ab>
            </div>
            <div n="2" type="chapter">
               <ab n="1">
(2.1) Godine osamnaeste, prvoga mjeseca, dana dvadeset i drugoga,
 u kraljevskoj palači Nabukodonozora, kralja asirskoga, smisliše 
tajnu osnovu o izvršenju osvete nad svakom pokrajinom, kako on 
već bijaše kazao. </ab>
               <ab n="2">
(2) Sazva sve svoje pomoćnike i sve svoje dostojanstvenike 
i saopći im svoju tajnu osnovu i svojim usnama odluči potpuno 
uništenje onih pokrajina. </ab>
               <ab n="3">
(3) I bi odlučeno da se unište posvema 
svi oni koji se ne bijahu pokorili naredbi njegovih usta.
    </ab>
               <ab n="4">
(4) Zatim, kako završi vijećanje, Nabukodonozor, kralj Asiraca,
 dozva k sebi Holoferna, vrhovnog zapovjednika sve vojske, drugoga 
po redu iza sebe, i kaza mu: </ab>
               <ab n="5">
(5) "Ovako govori veliki kralj, gospodar 
sve zemlje: otići ćeš od mene i povest ćeš sa sobom ljude svjesne 
svoje snage, otprilike stotinu i dvadeset tisuća pješaka i mnoštvo 
od dvanaest tisuća konja i konjanika. </ab>
               <ab n="6">
(6) Poći ćeš protiv sve 
zemlje na zapadu, jer se ne odazva nalogu mojih usta. </ab>
               <ab n="7">
(7) Naredit 
ćeš im da pripreme zemlju i vodu, jer ću u svome bijesu nasrnuti 
na njih. Prekrit ću svu zemlju nogama svojih vojnika i pustit 
ću da je temeljito opljačkaju. </ab>
               <ab n="8">
(8) Njihovi će ranjenici ispuniti 
doline; svaki potok i rijeka razlit će se nabujavši od njihovih 
mrtvih tijela. </ab>
               <ab n="9">
(9) Otjerat ću ih kao prognanike do nakraj svijeta. 
</ab>
               <ab n="10">
(10) Ti dakle kreni pa mi zauzmi sve njihovo područje. Ako ti 
se predaju, ti ćeš mi ih sačuvati za dan njihove kazne. </ab>
               <ab n="11">
(11) Neka 
tvoje oko ne zna milosti prema odmetnicima, nego kamo god dođeš,
 podvrgni ih smrti i pljački u svoj zemlji koja ti je povjerena. 
</ab>
               <ab n="12">
(12) Kazah i svojom ću rukom izvesti, kunem se životom i snagom 
svoga kraljevstva. </ab>
               <ab n="13">
(13) Ti nemoj prekršiti ni jedne od zapovijedi 
svoga gospodara, nego izvrši doslovce sve ono što sam ti naredio 
i nemoj oklijevati da to provedeš."
    </ab>
               <ab n="14">
(14) Holoferno ode od svoga gospodara i sakupi sve vrhovne 
zapovjednike, vojskovođe i časnike vojske asirske, </ab>
               <ab n="15">
(15) prebroja 
ljude koje izabra za bojni raspored kao što je naredio gospodar 
njegov: stotinu dvadeset tisuća ljudi i dvanaest tisuća strijelaca 
na konjima </ab>
               <ab n="16">
(16) i svrsta ih kako se svrstavaju bojni redovi velika 
mnoštva. </ab>
               <ab n="17">
(17) Uze silan broj deva, magaraca i mazgi za prijenos 
njihove opreme, a tako i velik broj ovaca, volova i koza njima 
za opskrbu </ab>
               <ab n="18">
(18) i za hranu svakog pojedinog vojnika te napokon 
golemu količinu zlata i srebra iz kraljeva dvora. </ab>
               <ab n="19">
(19) Krenu sa 
svom vojskom da bi kao prethodnica Nabukodonozorova prekrio sve 
lice zemlje na zapadu kolima, konjanicima i izabranim pješacima. 
</ab>
               <ab n="20">
(20) Silno, izmiješano mnoštvo, kao skakavci ili kopneni pijesak 
nebrojeni, iđaše za njim.
    </ab>
               <ab n="21">
(21) Krenuše iz Ninive i nakon tri dana hoda stigoše do ravnice 
Bektileta, pa se utaboriše za Bektiletom, blizu planine koja 
se nalazi nalijevo od Gornje Cilicije. </ab>
               <ab n="22">
(22) Holoferno pokrenu 
svu vojsku, pješake, konjanike i kola, pa se odande uputi prema 
planinskim predjelima. </ab>
               <ab n="23">
(23) Razori Fud i Lud, orobi sve Rasisove 
sinove i sinove Izmaelove koji borave sučelice pustinji, južno 
od zemlje heleonske. </ab>
               <ab n="24">
(24) Prijeđe Eufrat, prođe kroz Mezopotamiju,
 razori sve gradove koji se nalaze na uzvisinama uzduž potoka 
Abrona, da bi izbio na more. </ab>
               <ab n="25">
(25) Zauze područje Cilicije, isječe 
na komade sve one koji mu se opirahu i stiže do međa Jafata na 
jug, nasuprot Arabiji. </ab>
               <ab n="26">
(26) Opkoli sve sinove Madijanove, zapali 
im šatore, ugrabi stada. </ab>
               <ab n="27">
(27) Za žetve žita siđe u nizinu Damaska,
 zapali im sve njive, uništi im stada i stoku, opljačka im gradove,
 opustoši polja i oštricom mača pobi sve mlado.
    </ab>
               <ab n="28">
(28) Tada spopade strah i užas sve stanovnike obala Sidona 
i Tira, žitelje Sura i Okine i sve žitelje Jamnije. I građane 
koji su živjeli u Azotu i Askalonu zahvati silan strah pred njim.
</ab>
            </div>
            <div n="3" type="chapter">
               <ab n="1">
(3.1) Poslaše mu zbog toga glasnike s miroljubivim prijedlozima i 
poručiše: </ab>
               <ab n="2">
(2) "Evo, mi podanici velikoga kralja Nabukodonozora 
padamo ničice preda te: učini s nama što ti se prohtije. </ab>
               <ab n="3">
(3) Evo 
ti naših kuća, našega kraja, žitnih polja, stada, stoke: svi 
torovi naših šatora ovise samo o jednom tvome migu; služi se 
svime kako ti se ushtije i kako ti se svidi. </ab>
               <ab n="4">
(4) Evo, i naši su 
gradovi sa svojim stanovnicima robovi tvoji, samo dođi i učini 
s njima što je dobro u očima tvojim." </ab>
               <ab n="5">
(5) Ljudi dođoše do Holoferna 
i saopćiše mu te poruke.
    </ab>
               <ab n="6">
(6) On siđe s vojskom prema obali, postavi upravitelje po 
utvrđenim gradovima te iz tih gradova unovači posebno izabrane 
ljude kao pomoćnu vojnicu. </ab>
               <ab n="7">
(7) Građani i sav okoliš dočekaše ga 
s vijencima, plesovima i bubnjevima. </ab>
               <ab n="8">
(8) Poruši on sve njihove 
uzvišice, sravni sa zemljom svete gajeve njihove: bilo mu je 
najvelikodušnije dopušteno da razruši sva domaća božanstva kako 
bi svi narodi častili samo Nabukodonozora i svi ga jezici i plemena 
zazivali kao Boga.
    </ab>
               <ab n="9">
(9) Stiže tako nasuprot Ezdrelonu u blizini Dotaina, a to 
je sučelice velikoj judejskoj ravni. Utabori se između Gebe i 
Skitopolisa i tu se zadrža cio mjesec dana da sakupi opskrbu 
za svoju vojsku.


</ab>
            </div>
            <div n="4" type="chapter">
               <ab n="1">
(4.1) Sinovi Izraelovi koji življahu u Judeji dočuše što je Holoferno,
 vrhovni zapovjednik Nabukodonozora, kralja Asiraca, učinio drugim 
narodima i kako je opljačkao i razorio hramove njihove; </ab>
               <ab n="2">
(2) obuze 
ih neiskaziv strah od toga čovjeka i počeše strepiti zbog Jeruzalema 
i zbog Hrama Gospoda, Boga svoga.
    </ab>
               <ab n="3">
(3) Bjehu se tek vratili iz sužanjstva, sav narod Judeje bio 
se sabrao tek nedavno, i predmeti, žrtvenik i Hram bili su posvećeni 
poslije obeščašćenja. </ab>
               <ab n="4">
(4) Odaslaše zbog toga glasnike na područje 
Samarije, u Konu, Betoron, Belmajin, Jerihon, u Hobu, u Esoru 
i u Salemsku dolinu. </ab>
               <ab n="5">
(5) Prije svega zaposjedoše sve vrhove najviših 
brda, opasaše zidovima sela koja su se nalazila ondje i nagomilaše 
hranu i opremu za vođenje rata, jer polja njihova bijahu istom 
požeta.
    </ab>
               <ab n="6">
(6) Tada Joakim, veliki svećenik, koji se tih dana nalazio 
u Jeruzalemu, napisa stanovnicima Betulije i Betomestaima, koji 
je smješten nasuprot Ezdrelonu na ulazu u ravan blizu Dotaina,
 </ab>
               <ab n="7">
(7) i naredi da se zaposjednu brdski prijelazi, jer je preko 
njih vodio put u Judeju. A bilo je lako spriječiti neprijateljski 
upad, jer je klanac bio tako uzak da su samo dva čovjeka mogla 
odjednom proći. </ab>
               <ab n="8">
(8) Sinovi Izraelovi učiniše kako im je naložio 
Joakim, veliki svećenik, i starješine narodne koje življahu u 
Jeruzalemu.


    </ab>
               <ab n="9">
(9) Svaki Izraelac žarko podiže glas k Bogu i svi se poniziše 
pred Bogom: </ab>
               <ab n="10">
(10) oni i žene njihove, i djeca, i životinje, i pridošlice,
 i plaćenici i robovi nošahu kostrijet oko bokova. </ab>
               <ab n="11">
(11) Svi Izraelci 
i žene i djeca što življahu u Jeruzalemu padoše ničice pred Hramom,
 posuše glavu pepelom i prostriješe kostrijet pred Gospoda: </ab>
               <ab n="12">
(12) opasaše 
vrećama i žrtvenik i zazivahu žarko Boga Izraelova u jedan glas,
 da ne preda njihovu djecu pokolju, njihove žene u ropstvo, njihove 
gradove i baštinu njihovu rušenju a svetišta njihova obeščašćenju,
 pogrdi i ruglu pogana.
    </ab>
               <ab n="13">
(13) Bog usliša glas njihov i smilova se nad nevoljom njihovom: 
sav je narod postio mnogo dana u svoj Judeji i u Jeruzalemu pred 
Svetištem Boga Svevladara. </ab>
               <ab n="14">
(14) Veliki svećenik Joakim, svećenici 
koji su stajali pred Gospodom i svi oni koji su mu služili, vezavši 
kostrijet oko bokova, prinosili su svakidašnje žrtve paljenice,
 zavjetnice i dragovoljne prinose puka; </ab>
               <ab n="15">
(15) posuvši pepelom mitre,
 podizahu iz sve snage glas Gospodu da bi milostivo pogledao 
dom Izraelov.


</ab>
            </div>
            <div n="5" type="chapter">
               <ab n="1">
(5.1) Izvijestiše Holoferna, vrhovnog zapovjednika vojske asirske,
 da su se sinovi Izraelovi spremili za rat, da su zatvorili brdske 
prijelaze, utvrdili sve vrhove najviših planina te postavili 
prepreke u predjelima što se nalaze u ravnici. </ab>
               <ab n="2">
(2) On se rasrdi 
strahovito, sazva sve glavare moapske, vojskovođe amonske, sve 
primorske namjesnike </ab>
               <ab n="3">
(3) pa im kaza:
    "Recite mi, sinovi kanaanski: kakav je to narod koji nastava 
brdovite predjele? Kakvi su mu gradovi u kojima živi? Kolika 
je vojska njegova? U čemu je snaga njegova i moć njegova? Tko 
je kralj koji nad njima vlada i zapovijeda im vojskom? </ab>
               <ab n="4">
(4) Zašto 
je među svima koji žive na zapadu on jedini gnjevno odbio da 
mi miroljubivo dođe u susret?"
    </ab>
               <ab n="5">
(5) Odgovori mu Ahior, vođa svih sinova Amonovih:
    "Poslušaj, moj gospodaru, riječi iz usta sluge svoga: ja 
ću te obavijestiti istinito o tome narodu koji, smješten blizu 
tebe, nastava taj brdovit kraj; neće izaći laž iz usta sluge 
tvoga. </ab>
               <ab n="6">
(6) Narod taj potječe od Kaldejaca. </ab>
               <ab n="7">
(7) Najprije su boravili 
u Mezopotamiji, jer su otklonili da se drže bogova otaca svojih 
koji su živjeli u zemlji kaldejskoj. </ab>
               <ab n="8">
(8) Skrenuše dakle s puta 
otaca svojih pa počeše štovati Boga nebeskoga, onoga Boga koga 
bijahu spoznali. I zato, udaljeni od lica svojih bogova, skloniše 
se u Mezopotamiju i tu se dugo zadržaše. </ab>
               <ab n="9">
(9) Pa im Bog njihov 
zapovjedi da ostave to prebivalište i odu u zemlju Kanaan; naseliše 
se ondje te imađahu u obilju zlata i srebra i mnogo stoke.
    </ab>
               <ab n="10">
(10) Spustiše se poslije u Egipat, jer glad bijaše pritisla 
zemlju kanaansku; ondje su ostali dok se imahu čime hraniti. 
Porastoše u snažno mnoštvo; rodu njihovu ne bijaše broja. </ab>
               <ab n="11">
(11) Ali 
se kralj Egipta diže na njih, naruga im se u pravljenju opeke; 
ponizi ih i učini robovima. </ab>
               <ab n="12">
(12) Onda oni zavapiše Bogu svome,
 a on svu zemlju egipatsku udari ranama bez prebola. Zbog toga 
ih Egipćani otjeraše od sebe. </ab>
               <ab n="13">
(13) Bog pred njima isuši Crveno 
more </ab>
               <ab n="14">
(14) i prevede ih preko Sinaja i Kadeš Barne. Oni odbiše 
od sebe sve nasrtaje stanovnika pustinje, </ab>
               <ab n="15">
(15) smjestiše se na 
području Amorejaca i vlastitom snagom istrijebiše sve Hešbonce. 
Prijeđoše preko Jordana i dobiše u nasljedstvo sav planinski 
kraj; </ab>
               <ab n="16">
(16) istjeraše Kanaanca, Perižanina, Jebusejca, Sihemca 
i sve Girgašane i tu obitavahu mnogo vremena.
    </ab>
               <ab n="17">
(17) Dok ne sagriješiše protiv Boga svoga, pratilo ih je blagostanje,
 jer je bio s njima Bog komu je mrska nepravda; </ab>
               <ab n="18">
(18) ali kad se 
udaljiše od puta što im ga on bijaše naznačio, u mnogim ratovima 
pretrpješe užasna razaranja, zatočiše ih u zemlju koja nije bila 
njihova. Hram Boga njihova bi razoren do temelja, a gradove im 
oteše neprijatelji njihovi. </ab>
               <ab n="19">
(19) Ali sada, kako su se vratili 
Bogu svome, uspeše se iz raznih krajeva kamo bijahu raspršeni 
i ponovo zauzeše Jeruzalem, gdje se nalazi Svetište njihovo, 
i smjestiše se po brdovitim krajevima koji bijahu opustjeli. 
</ab>
               <ab n="20">
(20) Zato, gospodaru, pomno izvidimo je li taj narod u čemu zastranio,
 je li sagriješio Bogu svome, pa ako utvrdimo da jest, onda možemo 
krenuti na nj i pokoriti ga; </ab>
               <ab n="21">
(21) ali ako narod onaj nije kriv 
ni zbog kakva prijestupa, onda neka gospodar moj odustane od 
nauma: jer će ih Bog njihov štititi, a mi ćemo biti na ruglo 
svoj zemlji."
    </ab>
               <ab n="22">
(22) Kada Ahior završi tu besjedu, stadoše rogoboriti oni 
koji su okruživali šator i nalazili se unaokolo, dostojanstvenici 
Holofernovi, svi stanovnici obalnih krajeva i Moaba: tražili 
su da ga raskomadaju: </ab>
               <ab n="23">
(23) "Ne bojmo se sinova Izraelovih! To 
je zaista narod koji nema ni moći ni snage za žešću bitku. </ab>
               <ab n="24">
(24) Krenimo,
 dakle! Oni će biti samo zalogaj za vojsku tvoju, gospodaru Holoferno!"


</ab>
            </div>
            <div n="6" type="chapter">
               <ab n="1">
(6.1) Pošto je utihnula buka onih koji su se skupili na vijećanje,
 Holoferno, vrhovni zapovjednik asirske vojske, u nazočnosti 
svega naroda različita podrijetla i sviju sinova moapskih, obrati 
se Ahioru:
    </ab>
               <ab n="2">
(2) "Tko si ti, Ahiore, ti i plaćenici Efrajimovi, da danas 
ovako prorokuješ među nama i savjetuješ da odustanemo od borbe 
protiv roda Izraelova? Bog njihov da bi im bio štit? Ali tko 
je Bog, osim Nabukodonozora? On će poslati svoju snagu i zbrisati 
ih s lica zemlje; ni Bog ih njihov neće spasiti. </ab>
               <ab n="3">
(3) Mi, sluge 
kraljeve, mi ćemo ih smrviti kao jednog čovjeka. Neće izdržati 
žestine našega konjaništva. </ab>
               <ab n="4">
(4) Njime ćemo ih zdrobiti. Brda će 
se natopiti njihovom krvlju, a ravnice se ispuniti njihovim mrtvim 
tijelima. Neće se ni održati pred nama, svi će izginuti. Tako 
govori kralj Nabukodonozor, gospodar sve zemlje. Tako je rekao,
 a riječi njegove neće ostati neispunjene.
    </ab>
               <ab n="5">
(5) A ti, Ahiore, plaćeniče amonski, koji si tako govorio 
u dan izopačenosti svoje, nećeš više gledati moga lica od današnjeg 
dana pa sve dok se ne osvetim rodu tih bjegunaca iz Egipta. </ab>
               <ab n="6">
(6) Tada 
će gvožđe mojih vojnika i sulica mojih slugu probosti slabine 
tvoje i ti ćeš pasti među ranjenike Izraela kad se ja okrenem 
protiv njega. </ab>
               <ab n="7">
(7) Za sada neka te sluge moje odvedu u brdoviti 
kraj i ostave u jednome od prilaznih gradova: </ab>
               <ab n="8">
(8) nećeš poginuti 
dok ne budeš zatrt s njima. </ab>
               <ab n="9">
(9) Ako u srcu svome gajiš nadu da 
neće biti osvojeni, zašto onda tvoje lice pokazuje toliku utučenost? 
Rekoh: nijedna od riječi mojih neće ostati neispunjena."
    </ab>
               <ab n="10">
(10) Holoferno potom naredi slugama koji bijahu u šatoru njegovu 
da zgrabe Ahiora, odvedu u Betuliju i predaju u ruke sinova Izraelovih. 
</ab>
               <ab n="11">
(11) Njegove ga sluge uhvatiše, odvedoše izvan tabora prema ravnici,
 iz ravnice provedoše ga prema brdima i dovedoše na izvore koji 
se nalaze pod Betulijom.
    </ab>
               <ab n="12">
(12) Kad su ih ljudi iz grada opazili, dohvatiše oružje, iziđoše 
iz grada prema vrhu brda, a praćari zauzeše put što se tuda uspinje 
i počeše bacati kamenice na njih da im spriječe penjanje. </ab>
               <ab n="13">
(13) Oni 
se onda skloniše pod brdo, svezaše Ahiora i ostaviše ga na podnožju 
brda, pa se vratiše svome gospodaru.
    </ab>
               <ab n="14">
(14) Sišavši iz svoga grada, sinovi Izraelovi priđoše mu, 
odvezaše ga i odvedoše u Betuliju i dovedoše pred gradske glavare. 
</ab>
               <ab n="15">
(15) Tih dana vršili su tu dužnost Ozija, sin Mihin od plemena 
Šimunova, pak Kabris, sin Gotonielov, i Harmis, sin Melkielov. 
</ab>
               <ab n="16">
(16) Dozvaše gradske starješine, ali dođoše na zbor i svi mladići 
i žene. Postaviše Ahiora usred svega naroda, a Ozija ga uzme 
ispitivati što to bijaše s njim.
    </ab>
               <ab n="17">
(17) Ahior ih izvijesti o svemu što je rečeno na Holofernovu 
vijećanju: što je sam kazao vođama Asurovim i što je u nadutosti 
svojoj Holoferno govorio protiv doma Izraelova.
    </ab>
               <ab n="18">
(18) Tada narod pade ničice, iskaza štovanje Bogu svome i 
zavapi: </ab>
               <ab n="19">
(19) "Gospode, Bože nebeski, pogledaj oholost njihovu,
 budi milostiv poniznosti roda našega i obazri se danas na lica 
sebi posvećenih!"
    </ab>
               <ab n="20">
(20) Potom utješiše Ahiora i pohvališe ga. </ab>
               <ab n="21">
(21) Ozija ga sa 
zbora odvede u dom svoj i priredi starješinama gozbu.
    Svu noć dozivahu u pomoć Boga Izraelova.

</ab>
            </div>
            <div n="7" type="chapter">
               <ab n="1">
(7.1) Sutradan zapovjedi Holoferno svoj vojsci svojoj i svim narodima 
koji mu se bijahu pridružili u savezništvo da krenu na Betuliju,
 da zaposjednu putove što vode u brda i da zametnu rat protiv 
sinova Izraelovih.
    </ab>
               <ab n="2">
(2) Toga istog dana krenuše svi njihovi ratnici. Vojska se 
tih bojovnika sastojala od stotinu i sedamdeset tisuća pješaka 
i dvanaest tisuća konjanika, ne brojeći opremu i golemo mnoštvo 
ljudi koji su išli pješke među njima. </ab>
               <ab n="3">
(3) Utaboriše se u dolini 
nadomak Betuliji, uz izvor; zauzeše prostor u širinu od Dotaina 
do Belbaima, a u dužinu od Betulije do Kimona, koji se nalazi 
sučelice Ezdrelonu.
    </ab>
               <ab n="4">
(4) Kada sinovi Izraelovi vidješe sve to mnoštvo, u strahu 
počeše govoriti među sobom: "Ovi će potamaniti sve na zemlji! 
Ni najviše planine, ni klanci, ni bregovi neće izdržati pod njihovom 
težinom." </ab>
               <ab n="5">
(5) Svaki pograbi oružje; upalivši luči na svojim kulama,
 ostadoše na straži svu onu noć.
    </ab>
               <ab n="6">
(6) Ujutro izvede Holoferno sve konjaništvo pred oči sinova 
Izraelovih koji su se nalazili u Betuliji; </ab>
               <ab n="7">
(7) podvrže budnu nadzoru 
sve uspone koji su vodili do grada njihova, pretraži sve izvore 
vode i zauze ih i tu postavi vojničke straže pa se onda vrati 
k vojsci svojoj.
    </ab>
               <ab n="8">
(8) Dođoše k njemu svi poglavari sinova Ezavovih, sve vođe 
naroda moapskoga i vojskovođe obalnih krajeva te rekoše:
    </ab>
               <ab n="9">
(9) "Neka posluša naš gospodar nekoliko naših riječi da ne 
bi pretrpio poraz vojske svoje. </ab>
               <ab n="10">
(10) Taj se narod sinova Izraelovih 
nije nikada uzdavao u svoja koplja nego u planinske uzvisine 
po kojima živi, jer nije se lako popeti na vrhove njihovih brda. 
</ab>
               <ab n="11">
(11) Zato se nemoj, gospodaru, boriti s njima kako se bori u otvorenoj 
bitki, pa neće poginuti ni jedan čovjek koji pripada tvome narodu. 
</ab>
               <ab n="12">
(12) Ostani u svome taboru čuvajući brižno svakoga svog vojnika. 
A dotle neka se tvoje sluge domognu vrela koje izvire na obronku. 
</ab>
               <ab n="13">
(13) Iz njega doista uzimaju vodu svi stanovnici Betulije. Žeđa 
će ih skončati i oni će predati grad. Mi ćemo se onda sa svojim 
četama popeti na obližnje gorske uzvisine pa na njima postaviti 
stražu da ni jedan čovjek ne izađe iz grada. </ab>
               <ab n="14">
(14) Glad će umoriti 
njih i njihove žene i njihovu djecu, pa još prije nego ih sasiječemo 
mačem, ležat će onemoćali po trgovima boravišta svoga. </ab>
               <ab n="15">
(15) Tada 
ćeš im groznom odmazdom platiti što se pobuniše i ne iziđoše 
ti s mirom u susret."
    </ab>
               <ab n="16">
(16) Razlaganje njihovo svidje se Holofernu i svim njegovim 
vojvodama. Izda on zapovijed da učine kako su ga svjetovali.
    </ab>
               <ab n="17">
(17) Krenu dakle odjel sinova Amonovih sa pet tisuća Asiraca 
pa se utabori u podolju, zauzevši nakapnice i izvore voda sinova 
Izraelovih. </ab>
               <ab n="18">
(18) Prema uzvisinama krenuše sinovi Ezavovi i sinovi 
Amonovi pa stadoše u brdovitu kraju nasuprot Dotainu, odakle 
poslaše jedan dio prema jugoistoku, sučelice Egrebelu, koji se 
nalazi blizu Kusa na obali potoka Mohmura. Ostali dio asirske 
vojske utabori se na ravnici pa prekri sve lice zemlje; šatori 
i silna oprema protezali im se u gustim nizovima tvoreći golemo 
mnoštvo.
    </ab>
               <ab n="19">
(19) Sinovi Izraelovi podigoše glas Gospodu Bogu svome, jer 
se obeshrabrio duh njihov zbog toga što bijahu opkoljeni od sviju 
neprijatelja svojih tako da im ne mogahu izmaći.
    </ab>
               <ab n="20">
(20) Trideset se i četiri dana nalazila oko njih asirska sila: 
pješaci, vojnička kola, konjanici. A onda stanovnicima Betulije 
nestade vode u sudovima, </ab>
               <ab n="21">
(21) a nakapnice im bijahu prazne; ni 
jedan dan nisu imali dovoljno pitke vode jer im se voda za piće 
davala na mjeru. </ab>
               <ab n="22">
(22) Djeca im bijahu iznemogla, žene im i mladići 
padali u nesvijest od žeđe: ležali su po gradskim trgovima ili 
u kućama, nisu više imali snage.
    </ab>
               <ab n="23">
(23) Tada sav narod, mladići, žene i djeca odoše k Oziji i 
gradskim upravljačima i povikaše i rekoše pred svim starješinama:
    </ab>
               <ab n="24">
(24) "Neka Bog sudi između vas i nas zbog velike nepravde 
koju ste počinili na štetu našu jer niste htjeli mirno pregovarati 
s Asircima. </ab>
               <ab n="25">
(25) Sad nam nema više pomoći niodakle: Bog nas je 
predao u njihove ruke da iznemognemo od žeđe i posvemašnje iscrpljenosti. 
</ab>
               <ab n="26">
(26) A sada ih pozovite i predajte sav grad pljački Holofernovih 
ljudi i sve vojske njegove. </ab>
               <ab n="27">
(27) Jer nam je bolje da postanemo 
njihov plijen. Bit ćemo, doduše, njihovi robovi, ali ćemo sačuvati 
živote i nećemo rođenim očima gledati smrt djece svoje niti kako 
nam žene i djeca ispuštaju dušu. </ab>
               <ab n="28">
(28) U ime neba i zemlje, u ime 
Boga i Gospoda otaca naših, koji nas je kaznio zbog grijeha naših 
i poradi prijestupa otaca naših, zaklinjemo vas da još danas 
izvršite što smo vam kazali."
    </ab>
               <ab n="29">
(29) Usred zbora nasta sveopći plač i svi glasno zavapiše 
Gospodu Bogu.
    </ab>
               <ab n="30">
(30) Ozija im upravi riječ: "Budite hrabri, braćo, ustrajmo 
još pet dana, za kojih će Gospod Bog naš izliti na nas milost 
svoju: zacijelo nas neće napustiti zauvijek. </ab>
               <ab n="31">
(31) Prođe li tih 
pet dana bez ikakve pomoći, izvršit ću što tražite."
    </ab>
               <ab n="32">
(32) Potom otpusti narod, svakoga u njegovu četvrt. Ljudi 
odoše na zidove i kule svoga grada, a žene i djecu poslaše njihovim 
kućama. Ali u gradu bijahu krajnje potišteni.



</ab>
            </div>
            <div n="8" type="chapter">
               <ab n="1">
(8.1) Tih dana sve je to čula Judita, kći Merarija, sina Oksa, sina 
Oziela, sina Elkija, sina Ananije, sina Gedeona, sina Rafaina,
 sina Ahitoba, sina Elije, sina Helkije, sina Eliaba, sina Natanaela,
 sina Salamiela, sina Sarasadaja, sina Izraelova. </ab>
               <ab n="2">
(2) Njezin muž 
Manaše, iz istoga plemena i obitelji, bješe umro za žetve ječma. 
</ab>
               <ab n="3">
(3) Nadgledavao je one koji su povezivali snopove na njivi kad 
ga pogodi sunčanica: pade na postelju i umrije u Betuliji, gradu 
svome; pokopaše ga do njegovih otaca u polju što se nalazi na 
pola puta između Dotaina i Balamona. </ab>
               <ab n="4">
(4) Judita odonda življaše 
kao udovica već tri godine i četiri mjeseca. </ab>
               <ab n="5">
(5) Načinila je sebi 
sobu na ravnome kućnom krovu, navukla preko bokova kostrijet 
i nosila haljine udovičke. </ab>
               <ab n="6">
(6) Postila je sve dane udovištva svoga,
 osim uoči subote i za samih subota, uoči mlađaka i za samih 
mlađaka te za svetkovina i blagdana doma Izraelova. </ab>
               <ab n="7">
(7) Bila je 
lijepa i naočita. Njezin muž Manaše bijaše joj ostavio zlata 
i srebra, slugu i sluškinja, stoke i zemljišta, i tako je živjela. 
</ab>
               <ab n="8">
(8) Ne bijaše nikoga koji bi kazao što ružno o njoj, jer je bila 
jako bogobojazna.


    </ab>
               <ab n="9">
(9) Dočula je dakle krute riječi koje puk, zapavši u malodušje 
zato što je nestalo vode, bijaše upravio gradskom starješini,
 a doznala je i sve što je Ozija rekao narodu i kako im se zakleo 
da će do pet dana predati grad Asircima. </ab>
               <ab n="10">
(10) Posla tada sluškinju 
koja je vodila njezine poslove da dozove gradske starješine Habrisa 
i Harmisa.
    </ab>
               <ab n="11">
(11) Dođoše oni k njoj, a ona im kaza: "Poslušajte me, glavari 
Betulije! Nije baš valjan govor što ste ga održali puku. A umetnuli 
ste u taj govor i zakletvu između Boga i vas i rekli da ćete 
predati grad neprijatelju ako vam Gospod u određenom roku ne 
pomogne. </ab>
               <ab n="12">
(12) A tko ste vi da danas iskušavate Boga i postavljate 
se iznad Boga među ljudima? </ab>
               <ab n="13">
(13) Ispitujte namisli Boga Svevladara 
koliko vam drago, pa svejednako nećete razumjeti ništa dovijeka. 
</ab>
               <ab n="14">
(14) Ako ne uspijevate istražiti dubine ljudskoga srce niti doznati 
ono što prolazi ljudskom mišlju, kako ćete dokučiti Boga koji 
je stvorio sve to? Kako ćete istražiti misao njegovu i shvatiti 
nakane njegove? Ne, braćo, nemojte ljutiti Gospoda Boga našega! 
</ab>
               <ab n="15">
(15) Jer ako nam i ne htjedne priskočiti u pomoć u ovih pet dana,
 ipak nas može zaštititi ali i zatrti, i to naočigled neprijatelja 
naših, u one dane kad mu se svidi. </ab>
               <ab n="16">
(16) Prema tome, ne tražite 
odluke Gospoda Boga našega, jer Bog nije čovjek da biste mu mogli 
prijetiti niti sin čovječji komu biste mogli naređivati. </ab>
               <ab n="17">
(17) Zbog 
toga, očekujući spas koji može doći od njega, dozivajmo ga u 
pomoć, i on će poslušati glas naš, bude li mu to drago.
    </ab>
               <ab n="18">
(18) Jer u našim pokoljenjima nije bilo, a nema ni dan-danas 
u našemu plemenu, obitelji, selu ili gradu onih koji bi štovali 
boštva načinjena rukama, kao što je bivalo u prijašnja vremena. 
</ab>
               <ab n="19">
(19) Zato su očevi naši bili predani maču, bili su pljačkani i 
doživjeli velike poraze od neprijatelja. </ab>
               <ab n="20">
(20) Ali mi ne znamo 
drugoga Boga do njega, pa se stoga nadamo da neće napustiti ni 
nas ni ikoga od našeg plemena.
    </ab>
               <ab n="21">
(21) Jer budemo li osvojeni mi, bit će osvojena i sva Judeja 
i opljačkano naše Svetište, a on će to obeščašćenje osvetiti 
našom krvlju. </ab>
               <ab n="22">
(22) Pokolj braće naše, tjeranje svega naroda u 
progonstvo i opustošenje baštine naše oborit će na glavu našu 
među poganima među kojima ćemo se nalaziti kao robovi i biti 
predmet pogrde i ismjehivanja za naše gospodare, </ab>
               <ab n="23">
(23) jer se naše 
ropstvo neće pretvoriti u naklonost nego će ga Gospod Bog naš 
pretvoriti u porugu. </ab>
               <ab n="24">
(24) Stoga, braćo, pokažimo svojoj braći 
da od nas zavisi život njihov te da Svetište, Hram i žrtvenik 
počivaju na nama.
    </ab>
               <ab n="25">
(25) Zbog svega toga zahvalimo radije Gospodu Bogu našemu 
što nas iskušava kao što je iskušavao i očeve naše. </ab>
               <ab n="26">
(26) Sjetite 
se kako je činio s Abrahamom, kako je iskušavao Izaka, što se 
dogodilo Jakovu u Mezopotamiji sirijskoj kad je pasao ovce Labana,
 svoga ujaka. </ab>
               <ab n="27">
(27) Jer kako je iskušavao njih da bi iskušao njihova 
srca, tako postupa s nama da se popravimo, a ne da nam se osveti,
 jer Bog iskušava one koji su mu blizu."
    </ab>
               <ab n="28">
(28) Ozija joj odgovori: "Sve što si izrekla iznosila si iz 
plemenitog srca i nitko se neće usprotiviti tvojim riječima. 
</ab>
               <ab n="29">
(29) Jer tvoja se mudrost ne očitova tek danas: još od početka 
tvojih dana sav je narod znao za tvoju umnost, za plemenitost 
srca tvoga! </ab>
               <ab n="30">
(30) Ali puk trpi užasno od žeđe, pa nas je prisilio 
da izvršimo ono što smo obećali i da se zakunemo zakletvom koje 
nećemo prekršiti. </ab>
               <ab n="31">
(31) Sada, budući da si ti pobožna žena, moli 
se za nas, a Gospod će poslati kišu i napuniti naše čatrnje da 
ne izginemo."
    </ab>
               <ab n="32">
(32) Odgovori im Judita: "Poslušajte me! Izvest ću djelo o 
kojemu će spomen prelaziti od pokoljenja na pokoljenje među sinovima 
našeg naroda. </ab>
               <ab n="33">
(33) Budite noćas na gradskim vratima da mognem 
izići sa svojom sluškinjom. Prije onog dana u koji ste namislili 
predati grad neprijateljima Gospod će rukom mojom donijeti spas 
Izraelu. </ab>
               <ab n="34">
(34) Ne tražite da vam kažem što sam namjerila. Neću 
vam odati ništa dok ne bude izvršeno ono što sam odlučila učiniti."
    </ab>
               <ab n="35">
(35) Ozija i prvaci rekoše joj: "Idi u miru! Neka Gospod Bog 
bude uza te da se uzmogneš osvetiti neprijateljima našim!"
    </ab>
               <ab n="36">
(36) Izišavši odande, vratiše se na svoja mjesta.


</ab>
            </div>
            <div n="9" type="chapter">
               <ab n="1">
(9.1) Tada Judita pade ničice, posu glavu pepelom i razotkri kostrijet 
koju je nosila na sebi. I upravo kad su u Jeruzalemu, u Domu 
Božjem, prinosili večernji tamjan, ona glasno zavapi Gospodu 
i reče:
    </ab>
               <ab n="2">
(2) "O Gospode, Bože oca moga Šimuna, komu si ruku naoružao 
mačem da se osveti tuđincima koji bijahu radi sramote odriješili 
pas jedne djevice, obnažili njezin bok da je okaljaju i obeščastili 
njezinu utrobu za sramotu. Iako si kazao: 'Ne smije tako biti',
 oni su svejedno učinili.
    </ab>
               <ab n="3">
(3) I zato si predao pokolju vođe njihove i krvi postelju 
njihovu, prevarenu i postiđenu njihovom prijevarom. Udario si 
po robovima i gospodarima; po vladarima na prijestoljima njihovim.
    </ab>
               <ab n="4">
(4) Predao si žene njihove plijenu, a kćeri njihove, svu imovinu 
njihovu odredio da bude razdijeljena među tvoje ljubljene sinove 
koji su gorjeli od revnosti prema tebi, užasavali se nad obeščašćenjem 
svoje krvi i zvali te u pomoć.
    O Bože, moj Bože, poslušaj i mene udovicu. </ab>
               <ab n="5">
(5) Ti si sazdao 
i ono što je bilo prije i što će biti poslije. Ti si zamislio 
i sadašnjost i budućnost i sve se dogodilo što si umom zasnovao.
    </ab>
               <ab n="6">
(6) Što si nakanio, došlo je preda te i reklo: 'Evo me!' Jer 
svi su tvoji putovi pripremljeni, a tvoje odluke predviđene.
    </ab>
               <ab n="7">
(7) Eto, Asirci se uznose svojom vojskom, ponositi su na konje 
i konjanike svoje, oholi su zbog vrsnoće pješaka svojih, uzdaju 
se u štit, koplje, luk, praćku i neće da u tebi spoznaju Gospoda 
koji mrvi ratove.
    </ab>
               <ab n="8">
(8) Gospod je tvoje ime. Ti im skrši snagu moći svojom, savij 
silu gnjevom svojim. Jer su naumili da obeščaste tvoje Svetište,
 da okaljaju Šator gdje boravi preslavno Ime tvoje, da željezom 
raznesu uglove žrtvenika tvoga.
    </ab>
               <ab n="9">
(9) Vidi njihovu nadutost i upravi gnjev svoj na glave njihove,
 a moju udovičku ruku ojačaj za naumljeno djelo.
    </ab>
               <ab n="10">
(10) Pogodi zamamnošću mojih usana roba s vođom, a vođu s 
njegovim slugom. Razori drzovitost njihovu rukom jedne žene.
    </ab>
               <ab n="11">
(11) Tvoja snaga nije u mnoštvu niti moć tvoja u silnicima,
 nego si ti Bog poniznih, pomoćnik si malenih, potporanj slabih,
 utočište napuštenih, spasitelj očajnih.
    </ab>
               <ab n="12">
(12) Doista, Bože oca moga, Bože baštine Izraelove, gospodaru 
neba i zemlje, tvorče voda, kralju svega stvorenja, uslišaj molitvu 
moju!
    </ab>
               <ab n="13">
(13) Daj mi zamamnu riječ koja ranjava i obara u krvi one 
koji su strahote smislili protiv tvoga Saveza, svetog Doma, brda 
Siona i kuće sinova tvojih.
    </ab>
               <ab n="14">
(14) Učini da spozna sav narod tvoj i svako pleme da si ti 
Bog, Bog svake moći i snage, i da osim tebe nema drugoga zaštitnika 
rodu Izraelovu!"



</ab>
            </div>
            <div n="10" type="chapter">
               <ab n="1">
(10.1) Kad je prestala vapiti Bogu Izraelovu i kad je završila svoju 
molitvu, </ab>
               <ab n="2">
(2) ustade gdje bijaše pala ničice, dozva svoju sluškinju 
i siđe u odaje u kojima je provodila subote i svetkovine svoje. 
</ab>
               <ab n="3">
(3) Svuče sa sebe kostrijet, skide udovičke haljine, opra vodom 
tijelo, namaza se mirisavom mašću, počešlja kosu i stavi prevjes 
na glavu, odjenu se u svečane haljine u koje se odijevala dok 
je još živio muž njezin Manaše. </ab>
               <ab n="4">
(4) Obu sandale, metnu narukvice,
 ogrlice, prstenje, naušnice i sav nakit: uresi se što je mogla 
ljepše da bi očarala oči ljudi koji je budu gledali. </ab>
               <ab n="5">
(5) Sluškinji 
preda mijeh vina i vrč ulja, napuni dvojače ječmenom kašom, pogačama 
suhoga voća i čistim hljebovima; sve to složi i stavi na nju.
    </ab>
               <ab n="6">
(6) Uputiše se njih dvije prema vratima grada Betulije i tu 
nađoše Oziju s gradskim starješinama Habrisom i Harmisom. </ab>
               <ab n="7">
(7) Kad 
ovi ugledaše Juditu preobražena lica i u onome ruhu, zadiviše 
se ljepoti njezinoj pa će joj:
    </ab>
               <ab n="8">
(8) "Bog otaca naših udijelio ti milost i dao ti da uspješno 
izvedeš što si naumila na slavu sinova Izraelovih i uzvišenje 
Jeruzalema."
    </ab>
               <ab n="9">
(9) Judita se pokloni Bogu, a njima reče: "Zapovjedite da 
mi otvore gradska vrata. Izići ću i izvesti što ste kazali." 
Oni narediše straži da otvori vrata kako je zatražila.
    </ab>
               <ab n="10">
(10) Otvoriše joj, pa Judita iziđe sa sluškinjom. Ljudi su 
je iz grada pratili pogledom dok se spuštala brdom i dok je poprijeko 
prelazila podoljem. Onda je više nisu vidjeli.
    </ab>
               <ab n="11">
(11) Dok su išle ravno podoljem, sretoše je asirske predstraže. 
</ab>
               <ab n="12">
(12) Zaustaviše je i upitaše: "Kojemu narodu pripadaš? Odakle 
dolaziš i kamo ideš?" Ona odgovori: "Kći sam Hebrejaca i bježim 
od njih, jer će vam se uskoro predati da vam budu hrana. </ab>
               <ab n="13">
(13) Zaputila 
sam se Holofernu, vrhovnom zapovjedniku vaše vojske, da se s 
njim iskreno porazgovorim. Pokazat ću mu put kojim će morati 
poći da bi zagospodario svim brdovitim krajem a da ne izgubi 
ni jednog čovjeka, ni jedne žive duše."
    </ab>
               <ab n="14">
(14) Dok su ti ljudi slušali riječi njezine i promatrali je,
 bijahu zadivljeni njezinom ljepotom. Rekoše joj: </ab>
               <ab n="15">
(15) "Spasila 
si svoj život požurivši se da siđeš k našem gospodaru. Sada idi 
njegovu šatoru: nas nekolicina pratit ćemo te dok te ne predamo 
u ruke njegove. </ab>
               <ab n="16">
(16) Kada se budeš našla pred njim, ne drhti u 
srcu svome nego mu reci ono što si kazala i on će s tobom postupati 
dobro."
    </ab>
               <ab n="17">
(17) Izabraše između sebe stotinu ljudi. Oni su bili pratnja 
njoj i sluškinji njezinoj, pa ih dovedoše do Holofernova šatora.
    </ab>
               <ab n="18">
(18) U taboru se sve uskomešalo: vijest o Juditinu dolasku 
pođe od usta do usta po svim šatorima. Dođoše ljudi i poredaše 
se do nje dok je ona stajala pred Holofernovim šatorom i dok 
mu se njezin dolazak najavljivao. </ab>
               <ab n="19">
(19) Divljahu se ljepoti njezinoj 
i sinovima Izraelovim zbog nje. I govorahu jedan drugome: "Tko 
može prezreti narod koji ima takve žene? Zacijelo ne bi valjalo 
ostaviti u životu i jednog čovjeka toga naroda. Kad bi ga ostavili 
na miru, bili bi kadri opčiniti sav svijet."
    </ab>
               <ab n="20">
(20) Holofernove straže i dvorjanici njegovi iziđoše i uvedoše 
Juditu u šator. </ab>
               <ab n="21">
(21) Holoferno je počivao na ležaljci za zastorom 
od grimiza, zlata, smaragda i dragoga kamenja. </ab>
               <ab n="22">
(22) Izvijestiše 
ga o dolasku njezinu i on iziđe na šatorski ulaz: pred njim su 
nosili srebrne svjetiljke uljanice.
    </ab>
               <ab n="23">
(23) Kad se Judita nađe pred njim i njegovim dvorjanicima,
 svi se zadiviše ljupkosti lica njezina. Ona se pokloni padnuvši 
ničice. Sluge je Holofernove podigoše.


</ab>
            </div>
            <div n="11" type="chapter">
               <ab n="1">
(11.1) Kaza joj tada Holoferno: "Budi hrabra, ženo! Ne plaši se u 
srcu svome! Jer nisam nanio zla nikome od onih koji odlučiše 
služiti Nabukodonozora, kralja sve zemlje. </ab>
               <ab n="2">
(2) Pa da me i tvoj 
narod koji živi u brdovitu kraju nije prezreo, ja ne bih digao 
koplja na nj. Ali su sami to skrivili. </ab>
               <ab n="3">
(3) Nego, sada mi reci 
zašto si pobjegla od njih a došla k nama. Došla si da se spasiš! 
Hrabro, život će ti biti pošteđen noćas a i poslije. </ab>
               <ab n="4">
(4) Nitko 
ti neće nanijeti zla, nego će se postupati s tobom kako se postupa 
sa slugama moga gospodara i kralja Nabukodonozora."
    </ab>
               <ab n="5">
(5) Judita mu odgovori: "Poslušaj riječi robinje svoje. Neka 
sluškinji tvojoj bude dopušteno govoriti s tobom: neću noćas 
govoriti laži svome gospodaru. </ab>
               <ab n="6">
(6) Budeš li slijedio savjete sluškinje 
svoje, Bog će ti pomoći sretno izvesti djelo tvoje, a gospodar 
moj neće biti razočaran sa svojih pothvata. </ab>
               <ab n="7">
(7) Neka živi Nabukodonozor,
 kralj sve zemlje, neka živi moć onoga koji te uputio kako bi 
uzmogao na pravi put izvesti svako živo biće! Pomoću tebe nisu 
mu doista podvrgnuti samo ljudi nego, zahvaljujući vrijednosti 
tvojoj, i divlje i domaće životinje i ptice nebeske: sve živi 
samo za Nabukodonozora i svu kuću njegovu. </ab>
               <ab n="8">
(8) Dočuli smo već 
i za razboritost i za oštroumnost tvoju. Svoj je zemlji znano 
da si u svem kraljevstvu samo ti sposoban, vrstan i pronicav 
u ratnom umijeću. </ab>
               <ab n="9">
(9) Doznali smo i za govor što ga je Ahior izgovorio 
na tvome vijećanju; budući da su ga stanovnici Betulije spasili,
 on im je kazao sve što je rekao pred tobom. </ab>
               <ab n="10">
(10) A sada, moćni 
gospodaru, nemoj potcjenjivati njegovo razlaganje nego ga pohrani 
u srcu svome jer je istinito: ne može se rod naš progoniti niti 
ga može dohvatiti mač, osim ako sagriješi Bogu svome. </ab>
               <ab n="11">
(11) Ali 
da moj gospodar ne bi ostao razočaran i promašio u svome pothvatu,
 past će na glavu njihovu smrt: tereti ih grijeh kojim su razgnjevili 
Boga svoga počinivši bezakonje. </ab>
               <ab n="12">
(12) Kako im je ponestalo hrane,
 a i vode imaju sve manje, prohtjelo im se da navale na stoku 
svoju i odlučiše da jedu što im je Bog zakonima zabranio. </ab>
               <ab n="13">
(13) Čak 
su naumili potrošiti prvine žita i desetine vina i ulja, čuvane 
i namijenjene svećenicima koji u Jeruzalemu služe Boga našega; 
a ipak su to stvari kojih se nitko od naroda nije smio ni rukom 
dodirnuti. </ab>
               <ab n="14">
(14) Otpravili su u Jeruzalem, budući da i tamošnji 
stanovnici isto rade, glasnike da im donesu potrebno dopuštenje 
od Vijeća starješina. </ab>
               <ab n="15">
(15) Čim im stigne dopuštenje te izvrše 
svoj naum, toga istog dana bit će ti predani na uništenje.
    </ab>
               <ab n="16">
(16) Kada sam ja, sluškinja tvoja, doznala sve to, pobjegoh 
od njih. Bog me poslao da sudjelujem s tobom u pothvatu kojemu 
će se začuditi sva zemlja kada za nj čuje. </ab>
               <ab n="17">
(17) Jer sluškinja 
je tvoja pobožna i štuje Boga nebeskoga i dan i noć, pa sada,
 kad ostanem uza te, gospodaru, tvoja će sluškinja samo zatražiti 
da može noću otići prema dolini. Ondje ću moliti Boga, pa će 
mi kazati kada oni počine grijeh. </ab>
               <ab n="18">
(18) Zatim ću se vratiti i tebe 
obavijestiti, i ti ćeš tada izaći sa svom vojskom. Među njima 
neće biti nikoga da ti se odupre. </ab>
               <ab n="19">
(19) Odvest ću te kroz Judeju 
sve do samog Jeruzalema, postavit ću usred njega prijestolje 
tvoje. Ti ćeš ih tjerati pred sobom kao što se tjera stado koje 
nema pastira. Ni pas pred tobom neće zalajati. Sve sam to predosjetila,
 to mi je objavljeno, pa sam poslana da ti odam."
    </ab>
               <ab n="20">
(20) Te se riječi svidješe Holofernu i svima njegovim slugama. 
Zadiviše se mudrosti njezinoj te uzviknuše: </ab>
               <ab n="21">
(21) "Od jednoga do 
drugog kraja svijeta nema ravne njoj ljepotom lika i mudrošću 
razlaganja." </ab>
               <ab n="22">
(22) A Holoferno joj reče: "Dobro je učinio Bog što 
te poslao pred tvojim narodom da nama pripadne moć, a propast 
onima koji su prezreli moga gospodara. </ab>
               <ab n="23">
(23) A ti si plemenita 
izgledom i lijepo zboriš. Budeš li sve učinila kao što si kazala,
 tvoj Bog postat će i moj Bog, a ti ćeš provoditi svoje dane 
u palači kralja Nabukodonozora i bit ćeš slavna na svoj zemlji."
</ab>
            </div>
            <div n="12" type="chapter">
               <ab n="1">
(12.1) Zapovjedi da je odvedu na mjesto gdje je bilo pohranjeno srebrno 
posuđe i naredi da joj daju od jela njegovih i od vina njegova. 
</ab>
               <ab n="2">
(2) Ali Judita odgovori: "Neću toga jesti da ne bude sablazni,
 nego neka mi se jelo priređuje od onoga što sam donijela sa 
sobom." </ab>
               <ab n="3">
(3) Holoferno je zapita: "Kad ti ponestane što imaš uza 
se, odakle ćemo ti davati takva jela kad među nama nema nikoga 
od tvoga roda?" </ab>
               <ab n="4">
(4) Judita odgovori: "Života mi tvoga, gospodaru,
 ropkinja tvoja neće ni utrošiti što je sa sobom donijela, a 
Gospod će već rukom njezinom izvesti što je odlučio."
    </ab>
               <ab n="5">
(5) Onda je sluge Holofernove odvedoše u šator. Spavala je 
do ponoći. Ustade o jutarnjoj straži. </ab>
               <ab n="6">
(6) Poruči Holofernu: "Neka 
gospodar moj dopusti da sluškinja njegova iziđe radi molitve." 
</ab>
               <ab n="7">
(7) Holoferno naredi svojim stražarima da je u tome ne ometaju. 
Ostala je tako tri dana u taboru. Noću je išla u dolinu Betulije 
i umivala se na studencu u taboru. </ab>
               <ab n="8">
(8) Kad bi tako izišla, molila 
bi Gospoda, Boga Izraelova, da joj korake upravi na slavu sinova 
naroda njezina. </ab>
               <ab n="9">
(9) Vrativši se čista, zadržala bi se u šatoru 
dok joj ne bi navečer priredili jelo.


    </ab>
               <ab n="10">
(10) Četvrtoga dana Holoferno priredi gozbu samo za svoje 
časnike. Ne pozva nikoga od posluge. </ab>
               <ab n="11">
(11) Reče dvoraninu Bagoi,
 upravitelju svih svojih dobara: "Idi i nagovori onu Hebrejku 
koja je kod tebe da dođe jesti i piti s nama. </ab>
               <ab n="12">
(12) Bila bi nam 
prava sramota imati uza se takvu ženu a ne biti s njom; jer ako 
je ne predobijemo, rugat će nam se."
    </ab>
               <ab n="13">
(13) Bagoa izađe od Holoferna, uđe k njoj i reče joj: "Neka 
ljepojka ne oklijeva doći k mome gospodaru da bude čašćena u 
njegovoj nazočnosti, da veselo pije vino s nama i postane ovoga 
dana kao jedna od asirskih kćeri koje žive u dvoru Nabukodonozorovu." 
</ab>
               <ab n="14">
(14) Judita mu odgovori: "Tko sam ja da se usprotivim svome gospodaru? 
Učinit ću smjesta sve što je drago oku njegovu. Bit će mi to 
radost sve do smrti."
    </ab>
               <ab n="15">
(15) Ustade, ukrasi se haljinama i svakakvim ženskim uresima. 
Sluškinja ode prije nje te prostrije po zemlji pred Holoferna 
ovnujske kože koje je dobila od Bagoe za svakidašnju upotrebu 
da na njima svakoga dana udobno blaguje. </ab>
               <ab n="16">
(16) Judita uđe i smjesti 
se. Holofernu se srce uzbudi, duša mu se uznemiri i spopade ga 
ognjena žudnja da bude s njom. Od onoga dana kad ju je prvi put 
vidio, samo je vrebao priliku da je zavede. </ab>
               <ab n="17">
(17) Kaza joj Holoferno: 
"De pij i veseli se s nama!" </ab>
               <ab n="18">
(18) Judita odgovori: "Hoću, pit 
ću, gospodaru, jer osjećam da je danas moj život tako velik kako 
nije bio nikada od moga rođenja." </ab>
               <ab n="19">
(19) Uzela je, jela je i pila 
pred njim što joj njezina sluškinja bijaše priredila. </ab>
               <ab n="20">
(20) Holoferno 
je uživao u njoj i pio je toliko vina koliko ga nije pio nikad 
u životu.


</ab>
            </div>
            <div n="13" type="chapter">
               <ab n="1">
(13.1) A uvečer se časnici brzo povukoše. Bagoa zatvori šator izvana,
 pošto je otpravio od svoga gospodara one koji su se još ondje 
nalazili. Svi odoše na počinak: bijahu umorni jer se gozba jako 
oduljila. </ab>
               <ab n="2">
(2) Juditu ostaviše samu u šatoru. Holoferno pao na 
postelju jer ga vino bijaše potpuno svladalo. </ab>
               <ab n="3">
(3) Judita je naredila 
svojoj sluškinji da je čeka pred ložnicom kao i svakog dana. 
Rekla je da će izaći na molitvu. Tako je kazala i Bagoi.
    </ab>
               <ab n="4">
(4) Svi bijahu otišli od Holoferna, nitko, ni malen ni velik,
 nije ostao u ložnici. Judita, stojeći kraj Holofernove postelje,
 reče u srcu svom: "Gospode, Bože svake sile, svrni u ovome času 
pogled svoj na djelo ruku mojih da se prodiči Jeruzalem! </ab>
               <ab n="5">
(5) Ovo 
je pravi čas da se pobrineš za svoju baštinu i ostvariš moju 
zamisao o propasti neprijatelja koji su nasrnuli na nas."
    </ab>
               <ab n="6">
(6) Priđe stupu postelje, do Holofernove glave, i skide odande 
Holofernov mač. </ab>
               <ab n="7">
(7) Zatim, primaknuvši se postelji, zgrabi kosu 
Holofernovu i kaza: "Gospodine Bože Izraelov, ojačaj me danas!" 
</ab>
               <ab n="8">
(8) I iz sve snage udari dvaput Holoferna po vratu i odrubi mu 
glavu. </ab>
               <ab n="9">
(9) Njegov trup potom otkotrlja s ležaja i strže zastor 
sa stupova. Malo kasnije iziđe i glavu Holofernovu predade sluškinji. 
</ab>
               <ab n="10">
(10) Ona je metnu u svoju torbu. Obadvije zatim, po običaju, iziđoše 
na molitvu.
    Prešavši tabor, zaokružiše ono podolje, popeše se na uzvisinu 
Betulije i dođoše pod njezina vrata. </ab>
               <ab n="11">
(11) Judita se javi još izdaleka 
straži na vratima: "Otvorite, otvorite vrata! S nama je Bog naš 
da izvede junaštvo u Izraelu i jakost protiv neprijatelja kao 
što je učinio i danas." </ab>
               <ab n="12">
(12) Kako građani začuše njezin glas, 
požuriše se do vrata svoga grada i pozvaše starješine gradske. 
</ab>
               <ab n="13">
(13) Strčaše se svi, malo i veliko, jer ih je njezin dolazak iznenadio. 
Otvoriše vrata, primiše ih, zapališe vatru da se vide i okružiše 
ih.
    </ab>
               <ab n="14">
(14) Judita im jakim glasom kaza: "Hvalite Boga! Hvalite ga! 
Hvalite Boga koji nije uskratio milosti svoje kući Izraelovoj 
nego je mojom rukom noćas potukao neprijatelje naše." </ab>
               <ab n="15">
(15) Izvadivši 
glavu iz torbe, pokaza im je i reče: "Evo glave Holoferna, vrhovnog 
zapovjednika vojske asirske, i evo zastora pod kojim je ležao 
pijan. Bog ga je pogodio rukom jedne žene! </ab>
               <ab n="16">
(16) Neka živi Gospodin 
koji me zaštitio na putu kojim sam hodila! Jer je moje lice zatravilo 
Holoferna na propast njegovu, nije zgriješio sa mnom te me tako 
nije osramotio ni okaljao."
    </ab>
               <ab n="17">
(17) Puk, sav izvan sebe, pade ničice da se pokloni Bogu i 
povika u jedan glas: "Blagoslovljen da si, Bože naš, koji si 
danas satro neprijatelje naroda svoga!"
    </ab>
               <ab n="18">
(18) Ozija joj kaza:
    "Blagoslovljena bila, kćeri, od Boga Svevišnjega više od 
svih drugih žena na zemlji! Blagoslovljen Gospod Bog, stvoritelj 
neba i zemlje, koji te vodio da odsiječeš glavu vođi neprijatelja 
naših!
    </ab>
               <ab n="19">
(19) Jer tvoje pouzdanje neće biti izbrisano iz srdaca ljudi 
nego će se oni dovijeka sjećati Božje moći.
    </ab>
               <ab n="20">
(20) Neka Bog učini da to bude na tvoju vječnu diku i neka 
te nagradi svakim dobrom, jer kad bi ponižen naš rod, nisi štedjela 
života svoga, nego si spriječila našu propast živeći pravedno 
pred našim Bogom!"
    A sav narod nadoda: "Amen! Amen!"



</ab>
            </div>
            <div n="14" type="chapter">
               <ab n="1">
(14.1) Judita im reče: "Poslušajte me, braćo! Uzmite ovu glavu i 
objesite je na krunište naših zidina. </ab>
               <ab n="2">
(2) Čim zora zarudi te sunce 
obasja zemlju, neka se svatko maši svog oružja i svi hrabri muževi 
neka izađu iz grada. Izabrat ćete im vođu kao da tobože hoćete 
sići u ravnicu, na asirske predstraže. Ali nećete sići. </ab>
               <ab n="3">
(3) Oni 
će pograbiti svoje oružje, otići će u tabor i probudit će zapovjednike 
asirske vojske. Zajedno će otrčati k Holofernovu šatoru, i kad 
Holoferna ne nađu, spopast će ih užas i pobjeći će ispred vas. 
</ab>
               <ab n="4">
(4) Vi i svi koji žive u granicama Izraela, progonite ih i uništite 
na putu njihova uzmaka. </ab>
               <ab n="5">
(5) Ali prije nego sve to izvedete, pozovite 
mi Ahiora Amonca da svojim očima prepozna onoga koji je prezreo 
kuću Izraelovu a njega poslao k nama u smrt."
    </ab>
               <ab n="6">
(6) Pozvaše Ahiora iz Ozijine kuće. Kako dođe i vidje Holofernovu 
glavu u rukama jednog od članova narodnoga zbora, sruši se na 
zemlju i onesvijesti. </ab>
               <ab n="7">
(7) Kada se osvijestio, baci se do nogu 
Juditi, pokloni joj se i uskliknu:
    "Blagoslovljena da si u svakome šatoru Judinu i u svakom 
narodu! Svatko će drhtati od straha kad čuje tvoje ime! </ab>
               <ab n="8">
(8) A 
sada mi pripovjedi što si sve izvela ovih dana."
    Judita mu usred mnoštva pripovjedi sve što je učinila od 
onoga dana kad je otišla pa do tada, do toga razgovora s njima. 
</ab>
               <ab n="9">
(9) Kad je završila kazivanje, narod počne klicati od radosti: 
svim gradom odjeknuše radosni povici. </ab>
               <ab n="10">
(10) Tada Ahior, vidjevši 
što je sve učinio Bog Izraelov, povjerova čvrsto u Boga te se 
dade obrezati i tako bi pribrojen narodu Izraelovu.
    </ab>
               <ab n="11">
(11) A kad zarudje zora, objesiše Holofernovu glavu na zidine. 
Svaki pograbi svoje oružje te jurnuše u odredima niz padine.
    </ab>
               <ab n="12">
(12) Kada ih Asirci ugledaše, obavijestiše svoje zapovjednike. 
Ovi pođoše zapovjednicima, tisućnicima i ostalim časnicima svojim. 
</ab>
               <ab n="13">
(13) Dođoše do Holofernova šatora pa kazaše upravitelju njegovih 
dobara: "De probudi našega gospodara. Oni su se robovi usudili 
sići i napasti nas da zauvijek budu uništeni." </ab>
               <ab n="14">
(14) Bagoa uđe 
i pljesnu rukama pred šatorskim zastorom: mišljaše da Holoferno 
spava s Juditom. </ab>
               <ab n="15">
(15) Ali kako se nitko ne odazva, razmaknu zastore,
 uđe u ložnicu i nađe truplo bačeno na prag: glave nigdje, bijaše 
odnesena. </ab>
               <ab n="16">
(16) Kriknu iza glasa te plačući, jecajući i snažno 
zapomažući rastrga na sebi haljine. </ab>
               <ab n="17">
(17) Uđe zatim u šator u kojem 
je boravila Judita i ne nađe je. Onda otrča k narodu i povika: 
</ab>
               <ab n="18">
(18) "Ovi su robovi podmukli: jedna sama Hebrejka osramotila je 
dom kralja Nabukodonozora. Evo Holoferna na zemlji, ali glave 
na njemu nema."
    </ab>
               <ab n="19">
(19) Kad zapovjednici vojske asirske čuše te riječi, razderaše 
na sebi haljine, dušu im spopade silan strah, a taborom im se 
prolomiše oštri krikovi i silna kuknjava.
</ab>
            </div>
            <div n="15" type="chapter">
               <ab n="1">
(15.1) I oni koji su se još nalazili u šatorima, kad su čuli što 
se dogodilo, skameniše se. </ab>
               <ab n="2">
(2) Uhvati ih strava i strah te ne 
bijaše čovjeka koji bi ostao uza svoga bližnjega, nego se svi 
bezglavo razbježaše po svim brdima i ravnicama. </ab>
               <ab n="3">
(3) I oni koji 
se bijahu utaborili u brdovitom kraju oko Betulije nagoše u bijeg. 
Tada se Izraelci sa svim svojim ratnicima baciše na njih. </ab>
               <ab n="4">
(4) Ozija 
posla u Betomastaim, Bebe, Kobe, Kolu i na sve područje Izraela 
skoroteče s porukom o onome što se dogodilo: neka svi nasrnu 
na neprijatelje te ih unište.
    </ab>
               <ab n="5">
(5) Čim to doznaše, svi sinovi Izraelovi jednodušno udariše 
na njih te su ih tukli sve do Hobe. Tako učiniše i oni koji su 
pristigli iz Jeruzalema i sa svih brda, jer je i njima javljeno 
što se dogodilo u neprijateljskom taboru. Žitelji Gileada i Galileje 
udariše zatim s boka te su ih žestoko tukli sve dok ne umakoše 
u Damask i njegove krajeve. </ab>
               <ab n="6">
(6) Ostali stanovnici Betulije nasrnuše 
na tabor Asiraca, oboriše ga te nagrabiše bogat plijen. </ab>
               <ab n="7">
(7) Vrativši 
se s pokolja, sinovi Izraelovi zagospodariše preostalim. I sela 
i gradići po brdima i ravnicama domogoše se silna plijena; bijaše 
ga doista mnogo.


    </ab>
               <ab n="8">
(8) Veliki svećenik Joakim i starješine sinova Izraelovih 
koji su živjeli u Jeruzalemu dođoše da se dive dobročinstvu što 
ga Gospod učini Izraelu, da vide Juditu i da je pozdrave.
    </ab>
               <ab n="9">
(9) Kad uđoše u kuću njezinu, svi je jednodušno blagosloviše 
govoreći:
    "Ti si slava Jeruzalema!
        Ti si najviši ponos Izraela!
        Ti si uzvišena dika roda našega!
</ab>
               <ab n="10">
(10) Rukom svojom sve si to učinila,
        Izraelu dobra pribavila,
        Bogu samom time omiljela!
    Blagoslovljena da si
        na vječna vremena
        od Gospoda Svevladara."
    A sav narod reče: "Amen!"
    </ab>
               <ab n="11">
(11) Trideset je dana narod pljačkao tabor. Juditi dadoše 
šator Holofernov, svu srebrninu, naslonjače, posuđe i sav njegov 
namještaj. Ona uze sve to, natovari svoju mazgu, zatim dade upregnuti 
svoja kola te ih napuni. </ab>
               <ab n="12">
(12) Sve su žene Izraelove trčale da 
je vide, hvalile je i plesove izvodile u čast njezinu. Onda ona 
uze bršljane u ruke i pokloni ih ženama koje su je pratile. </ab>
               <ab n="13">
(13) Zatim 
se ona i njezine pratilice ovjenčaše maslinovim grančicama. Ona 
je stupala na čelu naroda i predvodila žene u plesu; slijedili 
su je Izraelci naoružani, okićeni vijencima i s hvalospjevom 
na usnama. </ab>
               <ab n="14">
(14) Usred sveg Izraela Judita zapjeva ovu zahvalnicu,
 a sav je narod glasno prihvatio taj hvalospjev.


</ab>
            </div>
            <div n="16" type="chapter">
               <ab n="1">
(16.1) Judita zapjeva:
"Slavite Boga moga
            s bubnjevima,
        Gospodinu pjevajte s cimbalima,
    psalam i pohvalu izvijajte mu u čast,
        veličajte i zazivajte Ime njegovo!
</ab>
               <ab n="2">
(2) Jer Gospod Bog što dokončava
            ratove,
        da bi udario tabor svoj usred
            naroda,
        izbavi me iz ruke progonitelja
            mojih.
</ab>
               <ab n="3">
(3) Asur siđe s planina sjevernih,
        dođe sa silnom vojskom svojom.
    Mnoštvo njihovo potoke zakrči,
        konji njihovi bregove prekriše.
</ab>
               <ab n="4">
(4) Kaza da će kraj moj zapaliti,
        moje mladiće mačem isjeći,
    o tlo razmrskati moju dojenčad,
        kao plijen moju djecu uzeti,
        ugrabiti moje djevice.

</ab>
               <ab n="5">
(5) Gospod Svevladar svlada ih
        rukom žene jedne!

</ab>
               <ab n="6">
(6) Nisu im mladići silnika slomili,
        Titanovi sinovi nisu ga oborili,
        divovi silni nisu ga napali,
    nego Judita, kći Merarijeva,
        ljepotom svoga lica njega uništi!

</ab>
               <ab n="7">
(7) Ona svuče udovičke haljine,
        da bi Izraelce ugnjetene podigla,
    namaza lice mašću mirisnom,
</ab>
               <ab n="8">
(8)     na kose prevjes stavi,
        lanene halje uze da ga opčini.
</ab>
               <ab n="9">
(9) Sandala njemu oko zatravi,
        ljepota njena dušu mu zarobi,
        mač mu kroza šiju prođe.
</ab>
               <ab n="10">
(10) Perzijce njena hrabrost osupnu,
        a Medijce smionost zaprepasti.
</ab>
               <ab n="11">
(11) Tad viknuše ponizni moji, a oni se
            prepadoše,
        nemoćni moji, a oni se prestraviše;
        podigoše glas, a oni u bijeg nagoše!
</ab>
               <ab n="12">
(12) Djevojčica sasjekoše ih sinovi,
        pobiše ih kao sinove odmetnika,
        u boju Boga moga pogiboše.

</ab>
               <ab n="13">
(13) Bogu svom pjevat ću pjesmu novu.
        Velik si i slavan, Gospode!
        U sili divan i nepobjediv!
</ab>
               <ab n="14">
(14) Sva stvorenja tvoja tebi neka služe,
        jer ti samo reče, i postadoše;
    posla duh svoj, i on ih oblikova.
        I glasu tvome nitko ne odolje.
</ab>
               <ab n="15">
(15) Planine će se iz temelja s vodama
            potresti,
        hridi će se pred tobom kao od
            voska istopiti,
    ali prema onima koji te se boje
        ti ćeš i tada milostiv biti.
</ab>
               <ab n="16">
(16) Neznatna ti je svaka žrtva na ugodan
            miris,
        još neznatnija pretilina paljenice,
    ali tko se boji Gospoda - velik je
            zauvijek.

</ab>
               <ab n="17">
(17) Jao narodima koji ustanu na narod
            moj!
        Bog Svevladar kaznit će ih na dan
            Suda:
    poslat će oganj i crve u meso njihovo,
        a oni će u boli jaukati zauvijek."

    </ab>
               <ab n="18">
(18) Kada dođoše u Jeruzalem, pokloniše se Bogu, a pošto se 
narod očisti, prinesoše paljenice, dragovoljne prinose i darove. 
</ab>
               <ab n="19">
(19) Judita posveti kao "herem" sve Holofernove predmete koje 
joj puk bijaše predao i svilene tkanine koje bijaše uzela s postelje 
njegove. </ab>
               <ab n="20">
(20) Narod se veselio tri mjeseca u Jeruzalemu pred Svetištem 
i Judita je ostala s njima.


    </ab>
               <ab n="21">
(21) A nakon tih dana svaki se vrati na svoju baštinu. Judita 
se povuče u Betuliju i osta na svom posjedu. I svega vijeka svojega 
bila je slavna na svoj zemlji. </ab>
               <ab n="22">
(22) Mnogi su je prosili, ali ona 
ne upozna ni jednoga čovjeka u sve dane života svojega otkad 
joj umrije muž Manaše i bi pridružen narodu svome. </ab>
               <ab n="23">
(23) Starjela 
je i u domu muža svojega postigla dob od sto i pet godina. Sluškinji 
svojoj dala je slobodu. Umrije u Betuliji. Pokopaše je u pećini 
Manašea, muža njezina. </ab>
               <ab n="24">
(24) Dom Izraelov oplakivaše je sedam dana. 
Prije smrti razdijelila je svoja dobra rođacima svojim i rođacima 
muža svojega Manašea.
    </ab>
               <ab n="25">
(25) U Juditino vrijeme, a i mnogo poslije smrti njezine, 
ne bijaše nikoga tko bi zadavao strah sinovima Izraelovim.
</ab>
            </div>
         </div>
         <div n="68" ana="Weish" type="book">
            <div n="1" type="chapter">
               <ab n="1">
(1.1) Ljubite pravednost,
vi suci zemaljski,
        pravednim mislima mislite
            o Gospodinu
        i tražite ga u jednostavnosti srca.
</ab>
               <ab n="2">
(2) Jer njega nalaze koji ga
            ne iskušavaju
        i otkriva se onima koji mu
            ne uskraćuju svoju vjeru.
</ab>
               <ab n="3">
(3) A podmukle misli otuđuju od Boga
        i iskušavana Svemoć posramljuje
            bezumnike.
</ab>
               <ab n="4">
(4) Jer mudrost ne ulazi u dušu opaku
        i ne nastanjuje se u tijelu
            grijehu podložnu.
</ab>
               <ab n="5">
(5) Jer sveti duh pouke bježi od prijevare
        i uklanja se od misli bezumnih
        i uzmiče kad se nepravda pojavi.

</ab>
               <ab n="6">
(6) Jer mudrost je duh čovjekoljubiv,
        ali hulniku neće oprostiti
            njegovih riječi,
    jer Bog proniče bubrege njegove,
        istinski mu srce nadzire
        i sluša njegove riječi.
</ab>
               <ab n="7">
(7) Doista duh Gospodnji ispunja
            svemir,
        i on, koji drži sve,
            zna i sve što se govori.
</ab>
               <ab n="8">
(8) Zato ne ostaje skriven
            tko nepravedno govori
        niti će ga mimoići osvetnička
            pravda.
</ab>
               <ab n="9">
(9) Jer se namisli bezbožnikove točno
            ispituju
        i glas riječi njegovih ide sve
            do Gospoda
        da se kazne bezakonja njegova.
</ab>
               <ab n="10">
(10) Jer postoji uho ljubomorno
            koje čuje sve
        i ne izmiče mu ni glasak najtišeg
            gunđanja.
</ab>
               <ab n="11">
(11) Čuvajte se isprazna gunđanja
        i čuvajte jezik od opakih riječi,
    jer i najtajnija riječ nije bez učinka,
        a lažljiva usta ubijaju dušu.

</ab>
               <ab n="12">
(12) Ne trčite za smrću stranputicama
            života svojeg
        i ne navlačite na se propast
            djelima ruku svojih.
</ab>
               <ab n="13">
(13) Jer Bog nije stvorio smrt
        niti se raduje propasti živih.
</ab>
               <ab n="14">
(14) Već je sve stvorio da sve opstane,
        i spasonosni su stvorovi svijeta,
        i u njima nema smrtonosna otrova.
    I Podzemlje ne vlada zemljom,
</ab>
               <ab n="15">
(15)     jer pravednost je besmrtna.


</ab>
               <ab n="16">
(16) Ali bezbožnici dozivaju smrt
            i rukama i riječju
        i za njom ginu smatrajući je
            prijateljem
    i s njome ugovor sklapaju,
        dostojni da joj pripadaju.
</ab>
            </div>
            <div n="2" type="chapter">
               <ab n="1">
(2.1) Jer oni krivo misle
i ovako mudruju:
        "Kratkovijek je i tužan život naš
    i nema lijeka kad čovjeku dođe kraj
        i još nije poznat tko bi se
            iz Podzemlja izbavio.
</ab>
               <ab n="2">
(2) Mi smo djeca pukog slučaja
        i kasnije ćemo biti kao da nikad
            nismo ni bili,
    jer samo je dim ono čime dišu
            naše nosnice,
        a misao je tek iskra od kucaja
            našega srca.
</ab>
               <ab n="3">
(3) Kad se ona utrne, pretvorit će se
            tijelo u pepeo,
        a duh će se rasplinuti kao
            lagan zrak.
</ab>
               <ab n="4">
(4) Ime će nam se s vremenom
            zaboraviti
        i nitko se neće sjećati djela naših;
    i život će nam proći kao pramenje
            oblaka
        i nestat će ga kao magle
        što je gone zrake sunčane
            i pritiskuje žega njihova.
</ab>
               <ab n="5">
(5) Jer život naš kao sjena odmiče,
        iz naše smrti nema povratka,
        zapečaćeno je i nitko se ne vraća.

</ab>
               <ab n="6">
(6) Zato hodite ovamo! Uživajmo dobra
            sadašnja,
        koristimo se stvorovima sa žarom
            mladosti.
</ab>
               <ab n="7">
(7) Nauživajmo se odabranih vina
            i mirisa
        i neka nas ne mimoiđe ni jedan
            cvijet proljetni,
</ab>
               <ab n="8">
(8)     okrunimo se ružama
            prije no što uvenu.
</ab>
               <ab n="9">
(9) Neka svaki od nas sudjeluje
            u pijanki našoj,
        ostavimo svuda znake našeg
            veseljenja:
        to je naš dio i to je naša baština.

</ab>
               <ab n="10">
(10) Potlačimo ubogoga pravednika,
        ne štedimo udovice,
    ne poštujmo starca
        ni sjedina od mnogih godina.
</ab>
               <ab n="11">
(11) Nek' naša snaga bude zakon pravde,
        jer ono što je slabo nije ni za što.
</ab>
               <ab n="12">
(12) Postavimo zasjedu pravedniku
            jer nam smeta
        i protivi se našem ponašanju,
    predbacuje nam prijestupe
            protiv Zakona
        i spočitava kako izdadosmo
            odgoj svoj.
</ab>
               <ab n="13">
(13) On se hvasta posjedom spoznaje
            o Bogu
        i naziva se sinom Gospodnjim.
</ab>
               <ab n="14">
(14) On je ukor utjelovljeni
            našim mislima,
        sama njegova pojava tišti
            našu dušu.
</ab>
               <ab n="15">
(15) Život njegov nije kao u ostalih
        i njegovo je ponašanje nastrano.
</ab>
               <ab n="16">
(16) Smatra nas patvorinom
        i uklanja se od putova naših
            kao od nečisti.
    On svršetak pravednika proglašava
            sretnim
        i hvali se da mu je Bog otac.

</ab>
               <ab n="17">
(17) Pogledajmo jesu li istinite riječi
            njegove,
        istražimo kakav će biti njegov
            svršetak.
</ab>
               <ab n="18">
(18) Jer ako je pravednik Božji sin,
        On će se za nj zauzeti
        i izbavit će ga iz ruku
            neprijateljskih.
</ab>
               <ab n="19">
(19) Zato ga iskušajmo porugom
            i mukom
        da istražimo blagost njegovu
        i da prosudimo strpljivost njegovu.
</ab>
               <ab n="20">
(20) Osudimo ga na smrt sramotnu,
        jer će mu, kako veli,
            doći izbavljenje."


</ab>
               <ab n="21">
(21) Tako oni misle, ali se varaju,
        jer ih zloća njihova zasljepljuje.
</ab>
               <ab n="22">
(22) Oni ne znaju tajna Božjih,
        ne očekuju nagradu za svetost,
        ne vjeruju u naknadu
            čistim dušama.
</ab>
               <ab n="23">
(23) Jer je Bog stvorio čovjeka za
            neraspadljivost
        i učinio ga na sliku svoje
            besmrtnosti.
</ab>
               <ab n="24">
(24) A đavlovom je zavišću došla smrt
            u svijet
        i nju će iskusiti oni koji njemu
            pripadaju.


</ab>
            </div>
            <div n="3" type="chapter">
               <ab n="1">
(3.1) A duše su pravednika u ruci
Božjoj
        i njih se ne dotiče muka nikakva.
</ab>
               <ab n="2">
(2) Očima se bezbožničkim čini
            da oni umiru
        i njihov odlazak s ovog svijeta
            kao nesreća;
</ab>
               <ab n="3">
(3) i to što nas napuštaju kao propast,
        ali oni su u miru.
</ab>
               <ab n="4">
(4) Ako su, u očima ljudskim,
            bili kažnjeni,
        nada im je puna besmrtnosti.
</ab>
               <ab n="5">
(5) Za malo muke zadobili su
            dobra velika
        jer Bog ih je stavio na kušnju
        i našao da su ga dostojni.
</ab>
               <ab n="6">
(6) Iskušao ih je kao zlato u taljiku
        i primio ih kao žrtvu paljenicu.
</ab>
               <ab n="7">
(7) Zato će se u vrijeme posjeta njegova
            zasjati
        te će vrcati kao iskre u strnjici.
</ab>
               <ab n="8">
(8) Sudit će pucima i vladati narodima
        i Gospodin će kraljevat nad njima
            uvijeke.
</ab>
               <ab n="9">
(9) Koji se u nj ufaju spoznat će istinu,
        i koji su vjerni bit će u ljubavi
            s njim,
        jer izabranici njegovi stječu milost
            i milosrđe.
</ab>
               <ab n="10">
(10) A bezbožnici će zbog svojih misli
            biti primjereno kažnjeni
        jer su prezreli pravednike
            i otpali od Gospodina.
</ab>
               <ab n="11">
(11) Teško onima koji preziru mudrost
            i stegu!
        Isprazna je nada njihova,
            napori uzaludni
        i poslovi bez probitka.
</ab>
               <ab n="12">
(12) Žene su im bezumne, djeca opaka
        i proklet njihov rod!

potomstvo

</ab>
               <ab n="13">
(13) Blago nerotkinji, ali bez ljage,
        kojoj ložnica ne poznaje grijeha;
        plodnost će se njezina pokazati
            na istrazi duša.
</ab>
               <ab n="14">
(14) Blago i uškopljeniku koji ne počini
            zločina
        niti smišlja zla protiv Gospoda;
    jer će za vjernost dobiti milost
            izabranu
        i baštinu najljupkiju
            u Domu Gospodnjem.
</ab>
               <ab n="15">
(15) Jer plemenit trud donosi plod
            pun slave
        i neraspadljiv je korijen razbora.
</ab>
               <ab n="16">
(16) A djeca preljubnička neće doći do
            savršenstva
        i rod nezakonite ložnice propada.
</ab>
               <ab n="17">
(17) Pa ako i žive dugo, nisu ni za što
        i na koncu im je starost nečasna.
</ab>
               <ab n="18">
(18) Umru li opet rano, nade nemaju
        niti utjehe na sudnji dan:
</ab>
               <ab n="19">
(19) jer okrutna je kob grešna roda.

</ab>
            </div>
            <div n="4" type="chapter">
               <ab n="1">
(4.1) Bolje i ne imati djece
a posjedovati krepost,
        jer je spomen njezin besmrtan,
        i Bog i ljudi je cijene.
</ab>
               <ab n="2">
(2) Kad je nazočna, oponašaju je,
        kad je odsutna, priželjkuju je;
    okrunjena vječno slavlje slavi,
        jer je pobijedila u borbama bez
            ljage.

</ab>
               <ab n="3">
(3) A mnogobrojno potomstvo
            bezbožnika nije ni za što;
        izdanci se nečisti duboko
            ne korijene
        i nemaju čvrsta temelja.
</ab>
               <ab n="4">
(4) Jer ako se načas i razgranaju,
        slabo ukorijenjeni, na vjetru se
            zaljuljaju,
        iščupa ih sila vihora,
</ab>
               <ab n="5">
(5) i grane što tek su izbile polomi
        i plod im je beskoristan,
    nezreo za jelo
        i nije ni za što.
</ab>
               <ab n="6">
(6) Jer djeca rođena iz nezakonita
            spavanja
        svjedoče na sudu o zlu roditelja.


</ab>
               <ab n="7">
(7) A pravednik, ako i umre
            prijevremeno,
        naći će mir.
</ab>
               <ab n="8">
(8) Jer duljina dana ne čini starost
            časnom
        niti se ona mjeri brojem godina.
</ab>
               <ab n="9">
(9) Već razboritost - to su sjedine
            ljudske,
        i krepostan život - zrela starost.
</ab>
               <ab n="10">
(10) I jer je ugađao Bogu,
        On ga je zavolio,
    i jer je živio među grešnicima,
        On ga je uzeo k sebi.
</ab>
               <ab n="11">
(11) Uzdignut je da zloća ne bi izopačila
            njegov razbor
        ili da mu himba ne zavede duše.
</ab>
               <ab n="12">
(12) Jer blještavilo opačine zasjenjuje
            dobro
        i vihor požude izopačuje dobru
            dušu.
</ab>
               <ab n="13">
(13) Stekavši savršenstvo u malo
            vremena,
        dugo je živio;
</ab>
               <ab n="14">
(14) i jer mu je duša bila draga
            Gospodu,
        On ga je hitro izbavio od zloće
            oko njega.
    Svjetina sve to vidi, ali ne shvaća;
        njima i ne pada na um
</ab>
               <ab n="15">
(15) da milost i milosrđe pripadaju
            izabranicima Gospodnjim
        i zaštita njegovim svetima.
</ab>
               <ab n="16">
(16) A pravednik koji umire
        osuđuje žive bezbožnike
    i prijevremeno dokončana mladost
        produženu starost opakih.
</ab>
               <ab n="17">
(17) Svjetina vidi kraj mudračev,
        ali ne shvaća što je Gospod s njim
            naumio
        ili zašto ga je uzeo u zaštitu.
</ab>
               <ab n="18">
(18) Oni gledaju i preziru,
        ali će se i njima Gospod
            podsmijevati.
</ab>
               <ab n="19">
(19) Ubrzo će oni biti trupla prezrena
        i ruglo među mrtvima dovijeka,
    jer će ih Gospod strmoglaviti
            bez glasa,
        otrgnut će ih od temelja njihova,
        sasvim ih opustošiti;
    na mukama će oni biti
        i spomen će im propasti.


</ab>
               <ab n="20">
(20) Puni straha doći će na obračun
            grijeha,
        i bezakonja njihova
        u lice će ih optuživati.
</ab>
            </div>
            <div n="5" type="chapter">
               <ab n="1">
(5.1) A pravednik će se vedro sučeliti
s onima koji ga tlačiše
        i koji prezirahu patnje njegove.
</ab>
               <ab n="2">
(2) Kad ga ugledaju, uzdrhtat će
            od silna straha,
        zapanjeni njegovim iznenadnim
            spasenjem.
</ab>
               <ab n="3">
(3) Govorit će među sobom, puni
            kajanja,
        i uzdišući u tjeskobi svoje duše:
</ab>
               <ab n="4">
(4) "To je onaj komu smo se nekoć
            podsmijevali
        i koji nam je bio za porugu.
    Mi, budale, smatrasmo njegov
            život ludošću
        i svršetak njegov nečasnim.
</ab>
               <ab n="5">
(5) Kako li se ubrojio među sinove
            Božje
        i dobio udio svoj među svecima?
</ab>
               <ab n="6">
(6) Mi, odista, zalutasmo s puta istine
        i svjetlost pravde nije nam
            svijetlila
        niti nam je sunce ogranulo.
</ab>
               <ab n="7">
(7) Bazali smo stazama propasti
        i prohodili bespuća pustinje,
        ali puta Gospodnjega nismo
            spoznali.
</ab>
               <ab n="8">
(8) Što nam je koristila oholost?
        Što nam je vrijedilo bogatstvo
            i hvastanje?
</ab>
               <ab n="9">
(9) Sve je prošlo kao sjena
        i kao kratkotrajan glas.
</ab>
               <ab n="10">
(10) I kao lađa koja siječe uzburkano
            more
        i traga joj nema kuda prođe
        niti brazde hrptici njezinoj
            u valovima;
</ab>
               <ab n="11">
(11) ili kao ptica što zrakom proleti
        i ne ostavi traga prolazu svojem:
    šiba lagani uzduh udarcima
            svojih pera
        i rasijeca ga uza snažan fijuk
    i prodire zamasima svojih krila,
        a poslije nema više nikakva traga
            njezinu letu;
</ab>
               <ab n="12">
(12) ili kao strijela odapeta na svoj cilj:
        probijeni se zrak odmah sklapa
        i ne raspoznaje se staza njezina -
</ab>
               <ab n="13">
(13) tako i mi: jedva što smo na svijet
            došli,
        a već nestadosmo,
    ni traga kreposti pokazati
            ne mogosmo:
        u zloći se svojoj sasvim
            istrošismo."

</ab>
               <ab n="14">
(14) I doista, nada je bezbožnikova kao
            pljeva
        što je vjetar raznosi
    i kao sitna pjena
        što je vihor razgoni;
    ona nestaje kao dim na vjetru
        i prolazi kao spomen na
            jednodnevna gosta.
</ab>
               <ab n="15">
(15) A pravednici žive dovijeka,
        i u Gospodu je nagrada njihova
        i briga za njih u Svevišnjeg.
</ab>
               <ab n="16">
(16) Zato će iz ruku Gospodnjih primiti
        kraljevsku krunu slave
            i vijenac ljepote;
    svojom će ih desnicom Gospod
            zakriliti
        i svojom ih mišicom zaštititi.
</ab>
               <ab n="17">
(17) Latit će se svog žara ljubomornog
            kao oružja
        i naoružat će sve stvorenje
        da kazni svoje neprijatelje;
</ab>
               <ab n="18">
(18) kao oklop obući će pravednost,
        a kao šljem stavit će sud bez
            himbe;
</ab>
               <ab n="19">
(19) uzet će nepobjedivu svetost kao štit,
</ab>
               <ab n="20">
(20)     a kao mač naoštrit će žestok gnjev
    i sav će svemir poći s njim
        u boj protiv bezumnika.
</ab>
               <ab n="21">
(21) Tad će poletjet' dobro naperene
            strijele:
        munje iz oblaka padat će na cilj
        kao iz nategnuta luka;
</ab>
               <ab n="22">
(22) iz bojne sprave izlijetat će zrna
            grȁda
        srdžbom nabijena.
    Na njih će voda morska bjesnjeti,
        i rijeke će ih potapati bez milosti.
</ab>
               <ab n="23">
(23) Dah Svemoći zapuhat će protiv njih,
        izvijat će ih poput vihora.
    I tako će svu zemlju opustošiti
            bezakonje
        i opačina će prevrnuti prijestolja
            vladalačka.



</ab>
            </div>
            <div n="6" type="chapter">
               <ab n="1">
(6.1) Čujte, dakle, kraljevi,
i urazumite se!
    Poučite se, vladari zemalja
            dalekih!
</ab>
               <ab n="2">
(2) Poslušajte, vi koji upravljate
            mnoštvima
        i koji se hvastate silom svojih
            naroda!
</ab>
               <ab n="3">
(3) Gospod je onaj koji vam je moć
            podario,
        i vladavina je od Svevišnjeg,
    koji će ispitivati djela vaša
        i vaše nakane istražiti.
</ab>
               <ab n="4">
(4) Iako ste upravljači njegova
            kraljevstva,
        ne vladaste pravedno,
    niti se držaste zakona,
        niti služiste nakani Božjoj.
</ab>
               <ab n="5">
(5) Gospod će vas napasti brzo i užasno,
        jer za velikaše je nemilosrdna
            kazna;
</ab>
               <ab n="6">
(6) maleni su oproštenja dostojni,
        a moćnici će biti moćno kažnjeni.
</ab>
               <ab n="7">
(7) Jer Gospod Svevladar ne uzmiče ni
            pred kim
        niti se plaši kakve veličine:
    tȁ on je stvorio i mala i velika
        i jednako se brine za sve,
</ab>
               <ab n="8">
(8)     a istraga oštra očekuje moćnike.
</ab>
               <ab n="9">
(9) Vama su dakle, vladari upravljene
            riječi moje
        da se naučite mudrosti i ne
            griješite.
</ab>
               <ab n="10">
(10) Jer oni koji sveto čuvaju svetinje
        sami se posvećuju,
    i koji su u tom poučeni
        nalaze obranu.
</ab>
               <ab n="11">
(11) Žudite stoga za riječima mojim,
        čeznite za njima:
        one će vas poučiti.


</ab>
               <ab n="12">
(12) Mudrost je sjajna i ona ne tamni:
        lako je vide koji je ljube
        i nalaze je oni koji je traže.
</ab>
               <ab n="13">
(13) Ona pretječe sve koji je žude
        i prva im se pokazuje.
</ab>
               <ab n="14">
(14) Tko zorom rani njoj taj se ne muči:
        nalazi je gdje sjedi kraj vrata
            njegovih.
</ab>
               <ab n="15">
(15) Jer je i sama misao na nju mudrost
            savršena,
        a tko radi nje bdi, brzo je
            bezbrižan.
</ab>
               <ab n="16">
(16) Ona hodi naokolo i traži sebi
            dostojne;
        i pojavljuje im se dobrohotno
            na stazama
        i u susret im dolazi u svakoj misli.
</ab>
               <ab n="17">
(17) Jer njezin početak najistinskiji
        želja je za poukom,
        u težnji za poukom ljubav je
            prema njoj;
</ab>
               <ab n="18">
(18) voljeti je znači držati njene zakone,
        a posluh njezinim zakonima
        pouzdana je besmrtnost,
</ab>
               <ab n="19">
(19) a besmrtnost vodi u blizinu Božju;
</ab>
               <ab n="20">
(20)     tako žudnja za mudrošću dovodi
            do kraljevstva.
</ab>
               <ab n="21">
(21) Ako se, vi vladari nad pucima,
        radujete prijestoljima i žezlima,
    tad mudrost štujte
        da dovijeka kraljujete.


</ab>
               <ab n="22">
(22) A sad ću vam priopćiti
        što je mudrost
        i kako je postala.
    Neću vam skriti tajne,
        nego ću je pratiti od početka
    i na vidjelo iznijeti znanje njezino,
        i neću istinu mimoići.
</ab>
               <ab n="23">
(23) Neću poći ni s pogubnom Zavišću:
        ona ništa zajedničko nema
            s Mudrošću.
</ab>
               <ab n="24">
(24) Mnoštvo je mudraca svijetu
            spasenje
        i kralj uman blagostanje narodu.
</ab>
               <ab n="25">
(25) Zato crpite nauku iz riječi mojih
        i bit će vam na probitak.


</ab>
            </div>
            <div n="7" type="chapter">
               <ab n="1">
(7.1) I ja sam smrtnik, kao i svi ostali,
i potomak prvog bića od zemlje
            načinjena
        i oblikovan kao tijelo u utrobi
            majčinoj,
</ab>
               <ab n="2">
(2) u deset mjeseci, stisnut u krvi,
        iz sjemena muževljeva i slasti
            družice u spavanju.
</ab>
               <ab n="3">
(3) I ja sam, došavši na svijet,
        udahnuo zajednički zrak
        i pao na zemlju koja nas sve nosi,
    i plač mi je bio prvi glas
        kao i svima ostalima.
</ab>
               <ab n="4">
(4) U pelenama bijah odgajan i u
            brigama,
</ab>
               <ab n="5">
(5) jer nijedan kralj nije drukčije postao
        niti na svijet došao.
</ab>
               <ab n="6">
(6) Jer za sve postoji jedan ulazak
            u život,
        a tako i jedan izlazak.


</ab>
               <ab n="7">
(7) Zato se pomolih i razbor dobih;
        zavapih i primih duh mudrosti.
</ab>
               <ab n="8">
(8) Zavoljeh je više nego žezla
            i prijestolja
        i ništa ne cijenih bogatstvo
            u usporedbi s njom.
</ab>
               <ab n="9">
(9) Nisam je htio uspoređivati ni sa
            draguljima,
        jer je sve zlato pred njom kao
            malo pijeska,
        a srebro je prema njoj kao blato.
</ab>
               <ab n="10">
(10) Ljubio sam je više od zdravlja
            i ljepote
        i zavolio više od svjetlosti,
        jer njezin sjaj bez prestanka
            svijetli.

</ab>
               <ab n="11">
(11) A s njome su mi došla sva dobra
        i od ruku njezinih blago
            nebrojeno.
</ab>
               <ab n="12">
(12) I svemu sam se tome radovao,
        jer mudrost sve donosi;
    još nisam znao da je ona
        roditeljka svega toga.
</ab>
               <ab n="13">
(13) I ono što naučih bez primisli,
        to bez zavisti predajem,
        bogatstva njezina ne skrivam.

</ab>
               <ab n="14">
(14) Ona je neiscrpljiva riznica ljudima,
        i koji se njome služe postaju
            prijatelji Božji,
        preporučeni darovima njezina
            nauka.


</ab>
               <ab n="15">
(15) Zato neka mi dade Bog govoriti
            kako me svjetova
        i misliti misli dostojne darova
            njegovih,
    jer on je vođa mudrosti
        i upravlja mudracima.
</ab>
               <ab n="16">
(16) U njegovoj smo ruci mi i riječi naše,
        sa svim našim razborom
            i umijećem.
</ab>
               <ab n="17">
(17) On mi je podario istinsku znanost
            o svemu što jest,
        naučio me sustavu svijeta
            i svojstvima prapočela;
</ab>
               <ab n="18">
(18) početku, svršetku i sredini vremena,
        izmjeni suncovrata i slijedu
            godišnjih doba,
</ab>
               <ab n="19">
(19)     tijeku godina i položaju zvijezda;
</ab>
               <ab n="20">
(20) naravi životinja i nagonima divljih
            zvijeri,
        moći duhova i mislima ljudskim,
        različnosti biljaka i ljekovitosti
            korijenja.
</ab>
               <ab n="21">
(21) I spoznadoh sve što god je tajno
            i javno,
        jer me poučavaše mudrost,
            umjetnica u svemu.


</ab>
               <ab n="22">
(22) Jer u nje je duh razborit, svet,
        jedinstven, mnogostran, tanan,
        okretan, pronicav, neoskvrnjen,
        jasan, nepristran, dobrohotan,
        oštar, </ab>
               <ab n="23">
(23) nezaprečiv, dobrotvoran,
        čovjekoljubiv,
        postojan, pouzdan, bezbrižan,
        svemoćan, svenadzoran,
        što prodire kroza sve duše,
        mudre, čiste i najtanje.
</ab>
               <ab n="24">
(24) Jer je mudrost gibljivija od svakog
            gibanja,
        ona proniče i prožima sve svojom
            čistoćom.

</ab>
               <ab n="25">
(25) Jer je ona dah sile Božje
        i čist odvir slave Svemogućeg;
        zato je ništa nečisto ne može
            oskvrnuti.
</ab>
               <ab n="26">
(26) Ona je odsjev vječne svjetlosti
        i zrcalo čisto djela Božjeg,
        i slika dobrote njegove.
</ab>
               <ab n="27">
(27) Jedna je, a može sve,
        i, ostajući u sebi, sve obnavlja.
    Ona prelazi od naraštaja do
            naraštaja u duše svete
        i čini od njih Božje prijatelje
            i proroke.
</ab>
               <ab n="28">
(28) Jer Bog ne ljubi nikoga
        osim onoga tko se druži
            s mudrošću.
</ab>
               <ab n="29">
(29) Ona je od sunca sjajnija
        i nad sve zviježđe uzvišena;
        uspoređena sa svjetlošću, ona je
            nadmašuje:
</ab>
               <ab n="30">
(30) jer svjetlost ustupa mjesto noći,
        dok zloća nema moći protiv
            mudrosti.
</ab>
            </div>
            <div n="8" type="chapter">
               <ab n="1">
(8.1) Njena se snaga prostire s jednoga
kraja svijeta na drugi
        i blagotvorno upravlja svemirom.


</ab>
               <ab n="2">
(2) Nju zavoljeh i za njom čeznuh
            od svoje mladosti;
        i nastojah da mi bude zaručnica
        i zaljubih se u ljepotu njezinu.
</ab>
               <ab n="3">
(3) Njezina životna prisnost s Bogom
        podaruje sjaj njezinu plemenitom
            podrijetlu
        jer je ljubi gospodar svemira.
</ab>
               <ab n="4">
(4) Ona je povjerenica znanja Božjeg,
        izbiračica djela njegovih.
</ab>
               <ab n="5">
(5) Ako je bogatstvo blago poželjno
            u ovom životu,
        što je onda bogatije od mudrosti
            koja sve stvara?
</ab>
               <ab n="6">
(6) Ako opet razum stvara,
        tko je na svijetu od nje veći
            umjetnik?
</ab>
               <ab n="7">
(7) Ako li pak tko ljubi pravednost,
        pa, kreposti su plodovi njezinih
            napora:
    ona poučava umjerenosti
            i razboritosti,
        pravednosti i hrabrosti,
        od kojih u životu nema ništa
            korisnije ljudima.
</ab>
               <ab n="8">
(8) Ako li tko čezne za većim znanjem,
        ona poznaje prošlost
        i proriče budućnost,
    vična je izrekama
        i umije odgonetati zagonetke.
    Ona znade unaprijed znake i čudesa
        i slijed razdoblja i vremena.


</ab>
               <ab n="9">
(9) Zato odlučih dovesti je kao družicu
            životnu,
        znajući da će mi biti savjetnica
            u sreći
        i tješiteljica u brigama i tuzi.
</ab>
               <ab n="10">
(10) Po njoj ću steći slavu u mnoštvu
            narodnom,
        još kao mladić čast pred starcima.
</ab>
               <ab n="11">
(11) Na sudu će se vidjeti kako sam
            oštrouman
        i divit će mi se velikaši kad stanem
            pred njih.
</ab>
               <ab n="12">
(12) Čekat će me kad budem šutio
        i slušat će me kad prozborim;
    ako se odulji govor moj,
        držat će ruku na svojim ustima.
</ab>
               <ab n="13">
(13) Po njoj ću zadobiti besmrtnost
        i ostavit ću vječni spomen rodu
            budućem.
</ab>
               <ab n="14">
(14) Vladat ću pucima
        i narodi će mi biti podložni.
</ab>
               <ab n="15">
(15) Pobojat će se strašni silnici
            kad čuju za me,
        s narodom ću svojim biti dobrostiv
            i hrabar u ratu.
</ab>
               <ab n="16">
(16) Kada se vratim kući, tad ću počinuti
            kraj nje,
        jer u drugovanju s njome
            nema gorčine
        i nema bola u zajedništvu s njom,
            već samo užitak i radost.


</ab>
               <ab n="17">
(17) Kad sam tako sve u sebi razmislio
        i srcem svojim razabrao
        da je besmrtnost u srodstvu
            s mudrošću

</ab>
               <ab n="18">
(18) i da je u ljubavi njezinoj radost
            čista
        i u djelima ruku njezinih blago
            neiscrpno,
    i razboritost u izmjeni misli
            s njome
        i slava u zajedništvu riječi
            njezinih,
    stao sam tad okolo hoditi
            i nastojati
        kako bih je zadobio.

</ab>
               <ab n="19">
(19) Ja bijah mladić sretne naravi
        i imao sam dobru dušu,
</ab>
               <ab n="20">
(20) ili bolje: jer bijah dobar,
        ušao sam u tijelo bez ljage.
</ab>
               <ab n="21">
(21) A znajući da neću mudrost zadobiti
            ako ne da Bog -
        a razboritost je već bila
            znati čiji je ona dar -
    pristupih Gospodu i pomolih se
        i svim srcem svojim rekoh:


</ab>
            </div>
            <div n="9" type="chapter">
               <ab n="1">
(9.1) Bože otaca naših i Gospode
milosrđa,
        ti koji si riječju svojom stvorio
            svemir
</ab>
               <ab n="2">
(2) i koji si sazdao čovjeka mudrošću
            svojom
        da vlada nad stvorovima tvojim
</ab>
               <ab n="3">
(3) i da svijetom upravlja u svetosti
            i pravednosti
        i da sud sudi dušom pravičnom:
</ab>
               <ab n="4">
(4) daj mi mudrost, prisjednicu svoga
            prijestolja
        i ne odbaci me između djece svoje.
</ab>
               <ab n="5">
(5) Jer sam sluga tvoj, sin sluškinje
            tvoje,
        čovjek slab i malovjek,
        nesposoban shvatiti pravdu
            i zakone.
</ab>
               <ab n="6">
(6) Jer ako bi tko od sinova ljudskih
            bio i savršen,
        ali bez mudrosti koja od tebe
            dolazi,
        opet ne bi ničemu vrijedio.
</ab>
               <ab n="7">
(7) Ti si me izabrao za kralja svome
            narodu
        i za suca sinovima i kćerima
            svojim.
</ab>
               <ab n="8">
(8) Odredio si mi da sagradim Hram
            na Svetoj gori tvojoj
        i žrtvenik u gradu boravišta tvojeg,
    u liku svetoga Šatora
        koji si odiskona bio spremio.
</ab>
               <ab n="9">
(9) S tobom je mudrost koja zna djela
            tvoja,
        koja je bila nazočna kad si stvarao
            svijet;
    ona zna što je milo tvojim očima
        i što je pravo po tvojim
            zapovijedima.

</ab>
               <ab n="10">
(10) Pošlji je s nebesa svetih
        i otpravi je od svoga slavnog
            prijestolja,
    da uza me bude i potrudi se
            sa mnom
        i da spoznam što je tebi milo.
</ab>
               <ab n="11">
(11) Jer ona sve zna i razumije,
        ona će me razborito voditi
            u pothvatima mojim
        i štititi svojom moći.
</ab>
               <ab n="12">
(12) Tad će ti djela moja biti ugodna,
        i ja ću pravedno upravljati pukom
            tvojim
        i bit ću dostojan prijestolja oca
            svoga.
</ab>
               <ab n="13">
(13) Jer tko može spoznati Božju
            namisao
        i tko će se domisliti što hoće
            Gospod?
</ab>
               <ab n="14">
(14) Plašljive su misli smrtnika
        i nestalne su naše namisli.
</ab>
               <ab n="15">
(15) Jer propadljivo tijelo tlači dušu
        i ovaj zemljani šator pritiskuje
            um bremenit mislima.
</ab>
               <ab n="16">
(16) Mi jedva nagađamo što je na zemlji
        i s mukom spoznajemo i ono što
            je u našim rukama:
        a što je na nebu, tko će istražiti?
</ab>
               <ab n="17">
(17) Tko bi doznao tvoju volju
        da ti nisi dao mudrosti
        i da s visine nisi poslao Duha
            svoga svetoga.
</ab>
               <ab n="18">
(18) Samo tako su se poravnale staze
            ljudima na zemlji
        i samo su tako naučili ljudi što je
            tebi milo
        i spasili se tvojom mudrošću.



</ab>
            </div>
            <div n="10" type="chapter">
               <ab n="1">
(10.1) Ona je štitila prvooblikovanog
oca svijeta,
        koji je stvoren sam,
    istrgla ga iz grijeha njegova
</ab>
               <ab n="2">
(2)     i dala mu jakost da vlada
            svemirom.

</ab>
               <ab n="3">
(3) A kad se u jarosti svojoj grešnik
            odmetnu od nje,
        poginu u mržnji svojoj
            bratoubilačkoj.
</ab>
               <ab n="4">
(4) I kad je zemlju zbog njega potop
            stigao,
        opet ju je mudrost spasila
        brodeći s pravednikom na krhkom
            drvetu.

</ab>
               <ab n="5">
(5) I kada se, složni u opačini svojoj,
        narodi bijahu pomutili,
        ona je našla pravednika
    i sačuvala ga Bogu nezazorna
        i uzdržala jačim od ljubavi prema
            djetetu.
</ab>
               <ab n="6">
(6) Kad su bezbožnici izgibali,
        ona je izbavila pravednika
    koji je bježao od ognja
        što je s neba pao na pet gradova.
</ab>
               <ab n="7">
(7) O opačini njihovoj još svjedoči
            pustoš puna dima
        i bilje kojemu plod nikad ne
            sazrijeva
        i stup od soli što stoji
            kao spomenik duši nevjernoj.
</ab>
               <ab n="8">
(8) I jer nisu slijedili puta mudrosti,
        izgubili su spoznaju o dobru
    i još ostavili svijetu spomenik
            svoje ludosti
        da se ne mogahu sakriti zlodjela
            njihova.

</ab>
               <ab n="9">
(9) A mudrost je vjernike svoje spasila
            od nevolje.
</ab>
               <ab n="10">
(10) Kad je pravednik bježao ispred
            jarosti bratove,
        ona ga je vodila pravim stazama;
    pokazala mu Božje kraljevstvo
        i podarila mu znanje o svetinjama;
    uspjehom okrunila napore njegove
        i umnožila plodove truda njegova.
</ab>
               <ab n="11">
(11) Kad su ga pritijesnili lakomci,
        pomogla ga je i obdarila
            bogatstvom,
</ab>
               <ab n="12">
(12) sačuvala ga od neprijatelja
        i zaštitila ga od zasjeda,
    darovala mu pobjedu
            u žestokom boju
        da spozna kako je bogobojaznost
            od svega jača.
</ab>
               <ab n="13">
(13) Ona nije ostavila prodanog
            pravednika,
        nego ga je čuvala od grijeha.
</ab>
               <ab n="14">
(14) S njime je u tamnicu sišla
        te ga ni u okovima nije zapustila
    dok mu nije donijela žezlo
            kraljevsko
        i vlast nad onima koji ga tlačiše
    i nagnala u laž one koji ga kaljahu,
        a njemu dala slavu vječnu.


</ab>
               <ab n="15">
(15) Ona je spasila sveti puk i rod
            besprijekorni
        od vlasti naroda mučiteljskog.
</ab>
               <ab n="16">
(16) Ušla je u dušu sluge Gospodnjeg,
        i on se strašnim kraljevima opro
            čudesima i znacima.
</ab>
               <ab n="17">
(17) Ona je dala plaću svetima za njihove
            trude
        i vodila ih putem čudesnim,
    danju im bila zaklon od žege
        i noću zvjezdani sjaj.
</ab>
               <ab n="18">
(18) Provela ih preko Mora crvenog,
        provela ih je preko vode velike,
</ab>
               <ab n="19">
(19) a neprijatelje njihove valovima
            potopila
        i onda ih izbacila iz dubina
            bezdana.
</ab>
               <ab n="20">
(20) Zato su pravednici oplijenili
            bezbožnike
        i pjesmom proslavili tvoje sveto
            ime, Gospode,
        jednodušno opjevali tvoju ruku
            zaštitnicu.
</ab>
               <ab n="21">
(21) Jer je mudrost otvorila usta
            nijemima
        i obdarila djecu nejaku jezikom
            rječitim.

</ab>
            </div>
            <div n="11" type="chapter">
               <ab n="1">
(11.1) Ona im je pothvate k uspjehu
vodila
        po ruci proroka svetog
</ab>
               <ab n="2">
(2) kad su prohodili pustoš
            nenastanjenu
        i dizali šatore po bespućima.
</ab>
               <ab n="3">
(3) Opirahu se dušmanima
        i branjahu se od neprijatelja;
</ab>
               <ab n="4">
(4) a kad su ožednjeli i tebe prizvali,
        napojiše se vode iz strme pećine
        i zagasiše žeđ iz tvrda kamena.


</ab>
               <ab n="5">
(5) I tako je ono čime su bili kažnjeni
            neprijatelji njihovi
        postalo njima dobročinstvo
            kada bijahu u nevolji.
[7a] Njima si, zbog njihove zapovijedi
            o čedomorstvu,
</ab>
               <ab n="6">
(6)     umjesto vječnog izvora vode
            tekućice,
        dao rijeku zamućenu krvlju
            i blatom,
</ab>
               <ab n="701">
(7b) a svojima si, unatoč svakoj nadi,
        dao izobilje vode,
</ab>
               <ab n="8">
(8) pokazavši im u žeđi koja tada
            vladaše
        kakvom si kaznom kaznio
            neprijatelje njihove.
</ab>
               <ab n="9">
(9) Jer su iz kušnje kojom si ih
            milostivo ukorio
        lako razabrali kakvim se mukama
            namučiše bezbožnici
        kojima si u jarosti sudio.
</ab>
               <ab n="10">
(10) Jer si njih iskušao, opominjući
            blago kao otac,
        dok si one kao strahoviti kralj
            ispitao i osudio.
</ab>
               <ab n="11">
(11) Jednako su se mučili nazočni
            i nenazočni,
</ab>
               <ab n="12">
(12)     i dvostruka ih žalost obuzimaše
        i uzdisahu u sjećanju na prošlost.

</ab>
               <ab n="13">
(13) Kad čuše kako se ono što njima
            bijaše kazna
        obratilo Izraelcima u dobročinstvo,
        osjetiše ruku Gospodnju;
</ab>
               <ab n="14">
(14) i kad sve bi gotovo,
        divljahu se onomu koga su nekoć
            izložili
        i s porugom ga odbili,
    jer njihova žeđ bijaše sasvim
            različita
        od žeđi pravednika.


</ab>
               <ab n="15">
(15) Da ih kazniš za njihove nepravedne
            i bezumne misli,
        što ih zavedoše da štuju nerazumne
            gmazove
        i bijedne životinje,
    poslao si na njih, za kaznu,
            mnoštvo životinja nerazumnih
</ab>
               <ab n="16">
(16)     da bi spoznali kako se svatko
            kažnjava onim čime i sagriješi.
</ab>
               <ab n="17">
(17) Tvoja svemoguća ruka -
        koja je sazdala svijet od tvari
            bezoblične -
    mogla je poslati na njih
        mnoštvo medvjeda ili ljutih lavova,
</ab>
               <ab n="18">
(18) ili novostvorene, još nepoznate,
            divlje zvijeri pune gnjeva
        kojima iz nozdrva plamen liže,
    ili rigaju pare smrdljive,
        ili siplju strašne iskre iz očiju -
</ab>
               <ab n="19">
(19) zvijeri kadre smožditi ih
            ne samo strašnim ujedom
        nego ih uništiti samom
            strahovitom pojavom.
</ab>
               <ab n="20">
(20) Ali i bez svega toga
        mogli su pasti od jednog jedinog
            daha,
    gonjeni tvojom pravdom,
        otpuhani tvojom silinom.
        Ali ti si sve uredio po broju, utegu
            i mjeri.


</ab>
               <ab n="21">
(21) I jer ti je uvijek u vlasti tvoja silna
            snaga,
        tko se može oprijeti tvojoj jakoj
            mišici?
</ab>
               <ab n="22">
(22) Sav je svijet pred tobom kao zrnce
            praha na tezulji
        i kao kaplja jutarnje rose što se
            spušta na zemlju.
</ab>
               <ab n="23">
(23) A ti si milostiv svemu jer možeš
            sve
        i kroz prste gledaš na grijehe
            ljudima
        da bi se pokajali.
</ab>
               <ab n="24">
(24) Jer ti ljubiš sva bića
        i ne mrziš ni jedno koje si stvorio.
    Jer da si štogod mrzio,
        ne bi ga ni stvorio.
</ab>
               <ab n="25">
(25) A kako bi išta moglo opstojati
            ako ti ne bi htio?
        Ili se održati ako ga ti nisi u život
            dozvao?
</ab>
               <ab n="26">
(26) Ali ti štediš, jer sve je tvoje,
        Gospodaru, ljubitelju života,
</ab>
            </div>
            <div n="12" type="chapter">
               <ab n="1">
(12.1) i tvoj je besmrtni duh u svemu.
</ab>
               <ab n="2">
(2) Blago kažnjavaš prestupnike,
        koriš ih i opominješ za grijehe
            njihove
    da se ostave zloće
        i da se ufaju u tebe, Gospode!


</ab>
               <ab n="3">
(3) Zamrzio si drevne stanovnike svoje
            Svete zemlje
</ab>
               <ab n="4">
(4)     jer su činili zlodjela grozna
        u vradžbinama i obredima
            bezbožnim;
</ab>
               <ab n="5">
(5) okrutne ubojice djece,
        žderače utrobe na gozbama mesa
            ljudskog,
        posvećenike s krvava pira,
</ab>
               <ab n="6">
(6) roditelje ubojice bića bespomoćnih,
        odlučio si uništiti rukama otaca
            naših,
</ab>
               <ab n="7">
(7) da najdraža ti od sviju zemalja
        primi dostojno naselje djece Božje.
</ab>
               <ab n="8">
(8) Ipak si i njih poštedio kao ljude,
        jer si im pred vojskom svojom
            poslao ose kao preteče
        da ih malo-pomalo istrijebe.
</ab>
               <ab n="9">
(9) Premda si ih mogao, kao
            bezbožnike, predati u boju
        rukama pravednika ili strašnim
            zvijerima
        ili ih strogom riječju najedanput
            zatrti,
</ab>
               <ab n="10">
(10) sudeći im malo-pomalo,
        davao si mjesta pokajanju,
    premda si dobro znao
        da je to opak rod
        kojem je zloća prirođena
    i da im se ćud nikad neće
            izmijeniti,
</ab>
               <ab n="11">
(11)     jer je to pleme odiskona bilo
            prokleto.


    A što si ostavio nekažnjene
            njihove grijehe,
        nije bilo od straha ni pred kim.
</ab>
               <ab n="12">
(12) Jer tko bi tebi smio kazati: "Što si
            učinio?"
        I tko se smije oprijeti sudu
            tvojemu?
        Ili te optužiti što si uništio narode
            koje si stvorio?
    Ili tko će ustati protiv tebe
        kao branitelj nepravednih ljudi?
</ab>
               <ab n="13">
(13) Jer, osim tebe, nema Boga koji se
            brine za sve
        da bi mu morao dokazati kako ne
            sudiš krivo.
</ab>
               <ab n="14">
(14) A nijedan kralj ni vladar ne smije
            ustati
        protiv tebe u korist onih koje si
            kaznio.

</ab>
               <ab n="15">
(15) I jer si pravedan, upravljaš svime
            pravedno,
        i nedostojno je moći tvoje kazniti
        onoga koji kazne ne zaslužuje.
</ab>
               <ab n="16">
(16) Jer moć je tvoja načelo pravice
            tvoje
        i jer svime vladaš, možeš i sve
            poštedjeti.
</ab>
               <ab n="17">
(17) Jakost svoju pokazuješ samo onda
        kad ljudi ne vjeruju u puninu
            tvoje moći
        i kažnjavaš drskost onih koji je
            spoznaše.
</ab>
               <ab n="18">
(18) Ti, silni gospodaru, sudiš blago
        i upravljaš nama s velikom
            pažnjom,
        jer kad god hoćeš, moć ti je
            pri ruci.


</ab>
               <ab n="19">
(19) A takvim si djelima narod svoj
            poučio
        da pravednik ima biti čovječan;
    podario si sinovima svojim dobru
            nadu,
        jer daješ pokajanje za grijehe.
</ab>
               <ab n="20">
(20) Jer kad si s tolikim obzirom
            i blagošću
        kaznio neprijatelje djece svoje
            i smrtne krivce -
        dajući im vremena i prigode da se
            zloće svoje okane -
</ab>
               <ab n="21">
(21) kako li si brižno sudio sinove svoje,
        čijim si ocima dao divna obećanja
        i prisegama i savezima!
</ab>
               <ab n="22">
(22) Dok nas, dakle, koriš, dotle šibaš
            naše neprijatelje
            deset tisuća puta strože,
        da bismo se sjetili dobrote tvoje
            kada sami sudimo
        i da očekujemo milosrđe tvoje
            kada nam bude suđeno.


</ab>
               <ab n="23">
(23) Zato si one koji su živjeli bezbrižnim
            i bezumnim životom
        namučio njihovim vlastitim
            gnusobama.
</ab>
               <ab n="24">
(24) Jer su odviše zabasali na krivim
            putovima
        i stali kao bogove štovati najgore
            i najprezrenije od životinja,
        zabludjeli kao djeca bez razbora.
</ab>
               <ab n="25">
(25) Zato si im kao djeci bez razbora
        poslao kaznu rugla.
</ab>
               <ab n="26">
(26) A jer ih nije poučila kazna
            porugljiva,
        ubrzo iskusiše kaznu dostojnu
            Boga.
</ab>
               <ab n="27">
(27) Jer kad vidješe da su im za kaznu
        te životinje koje štovahu kao
            bogove,
        rasrdiše se na njih zbog patnja
            koje im prouzrokovaše
    i spoznaše pravoga Boga,
        o kom prije nisu htjeli ništa čuti.
        Zato ih je i stigla najviša osuda.


</ab>
            </div>
            <div n="13" type="chapter">
               <ab n="1">
(13.1) Po naravi su glupi svi ljudi
koji ne upoznaše Boga,
        oni koji iz vidljivih ljepota ne
            mogu spoznati onoga koji jest -
        nisu kadri prepoznati umjetnika
            po djelima njegovim;
</ab>
               <ab n="2">
(2) nego smatraju bogovima koji
            svijetom vladaju
    oganj ili vjetar ili hitri zrak,
        zvjezdan krug ili silnu vodu
            ili svjetlila nebeska.
</ab>
               <ab n="3">
(3) Jer ako su ih, opčinjeni njihovom
            ljepotom,
        uzeli smatrati bogovima,
    morali su spoznati
        koliko ih tek nadmašuje njihov
            gospodar
        jer ih je stvorio sam Tvorac
            ljepote.
</ab>
               <ab n="4">
(4) Ako ih je i zadivila njihova sila
            i snaga,
        morali su iz toga zaključiti
        koliko je tek silniji njihov
            stvoritelj.
</ab>
               <ab n="5">
(5) Jer prema veličini i ljepoti stvorova
        možemo, po sličnosti, razmišljati
            o njihovu Tvorcu.
</ab>
               <ab n="6">
(6) Ali ovi ipak zaslužuju malen
            prijekor,
        jer možda samo lutaju tražeći
            Boga i želeći ga naći;
</ab>
               <ab n="7">
(7) živeći među djelima njegovim,
        nastoje ih shvatiti,
    a zavodi ih samo naličje stvari
        jer vide toliko ljepote.
</ab>
               <ab n="8">
(8) Pa ipak, oprostiti im ne treba:
</ab>
               <ab n="9">
(9) jer ako su bili kadri steći toliko
            spoznaje
        da mogu svemir istraživati,
        koliko su lakše mogli otkriti
            Gospodara svega toga!


</ab>
               <ab n="10">
(10) Ali nesretnici su oni - i u mrtve se
            predmete ufaju -
        koji bogovima nazivaju djela ruku
            čovječjih:
    zlato i srebro, umjetno obrađeno,
        životinjske likove, bezvrijedni
            kamen
        isklesan drevnom rukom.
</ab>
               <ab n="11">
(11) Posiječe drvodjelja prikladno drvo,
        brižljivo mu oguli koru i
            s divnim umijećem
        načini predmet koristan za
            svagdašnju upotrebu.
</ab>
               <ab n="12">
(12) A triješće što preostane
        upotrijebi da spremi jelo kojim
            se siti.
</ab>
               <ab n="13">
(13) Ostane mu komad koji nije ni za što,
        drvo krivo i kvrgavo:
        uzme ga i u dokolici marljivo
            izrezuje,
    oblikuje ga umijećem nehotičnim,
        dade mu lik čovječji;
</ab>
               <ab n="14">
(14) ili izdjelja od njega kakvu
            bezvrijednu životinju,
        crljenkom je oboji, crvenilom
            naliči,
        premaže joj svaku pjegu.
</ab>
               <ab n="15">
(15) Konačno joj načini prikladnu
            kućicu,
        metne na zid i prikuje željeznim
            čavlom.
</ab>
               <ab n="16">
(16) Pobrine se tako za nju da ne padne,
        dobro znajući kako sebi sama
            pomoći ne može:
        jer je lik kojem treba tuđe
            pomoći.
</ab>
               <ab n="17">
(17) I poslije svega toga on se ne stidi
        tu neživu stvar nagovarati
    i njoj se moliti za imetak,
            za ženidbu i djecu,
        i za zdravlje svoje zaziva nemoć,
</ab>
               <ab n="18">
(18) za život preklinje smrt,
        i utječe se za pomoć samoj nemoći,
    za putovanje onomu
        koji ne može ni nogom maknuti;
</ab>
               <ab n="19">
(19) i za svoje dobitke i pothvate,
        za uspjeh u svojem poslu,
    on traži snage u onoga
        komu su ruke najnemoćnije.

</ab>
            </div>
            <div n="14" type="chapter">
               <ab n="1">
(14.1) Drugi se opet spremi da
zaplovi,
        nakan da prebrodi bijesne valove,
    i prizivlje u pomoć drvo
        koje je slabije od drvene lađe što
            ga nosi.
</ab>
               <ab n="2">
(2) Jer je nju izmislila težnja za
            dobitkom
        i sagradila je mudrost graditeljska.
</ab>
               <ab n="3">
(3) Ali njome upravlja tvoja providnost,
            Oče,
        koji si dao i na moru put
        i u valovima stazu pouzdanu:
</ab>
               <ab n="4">
(4) pokazuješ tako da možeš iz svake
            pogibelji izbaviti,
        da bi se nevješt smio ukrcati.
</ab>
               <ab n="5">
(5) Jer ti nećeš da neplodna budu djela
            tvoje mudrosti,
        zato ljudi povjeravaju svoj život
            i drvlju najneznatnijem
        te prelaze splavom burne valove
            i dolaze u luku spasa.
</ab>
               <ab n="6">
(6) Pa i nekoć, kad su izgibali oholi
            divovi,
        sklonila se nada ovog svijeta
            u splav
    kojom je upravljala ruka tvoja
        i svijetu ostavila sjeme za nova
            pokoljenja.

</ab>
               <ab n="7">
(7) Blagoslovljeno je drvo po kojem
            pravda dolazi,
</ab>
               <ab n="8">
(8)     a prokleta krivobožačka
            rukotvorina
        i onaj koji je načini;
    on jer je napravi, a ona jer se,
        iako prolazna, bogom nazva.
</ab>
               <ab n="9">
(9) Tako Bogu su mrski
        i bezbožnik i bezbožnost njegova,
</ab>
               <ab n="10">
(10)     izrađevina i izrađivač bit će
            jednako kažnjeni.
</ab>
               <ab n="11">
(11) Zato će osuda pasti na kumire
            neznabožačke,
        jer su postali gnusoba među
            stvorenjima Božjim
    i sablazan ljudskim dušama
        i zamka bezumničkim nogama.


</ab>
               <ab n="12">
(12) Pronalazak kumira bio je početak
            bluda
        i njihovo je otkriće izopačilo život.
</ab>
               <ab n="13">
(13) Nije ih bilo u početku
        niti će ih biti dovijeka.
</ab>
               <ab n="14">
(14) Jer su došli na svijet po ispraznosti
            čovječjoj
        i zato im je određen konac brz.

</ab>
               <ab n="15">
(15) Neki otac, satrt prijevremenom
            žalošću,
        načini lik svojeg djeteta koje je
            tako brzo ugrabljeno:
    i dojučerašnjeg mrtvaca sad već
            kao boga štuje
        i odredi svojim podanicima tajne
            obrede i žrtve.
</ab>
               <ab n="16">
(16) U tijeku vremena ukorijeni se taj
            bezbožni običaj
        i počeše ga kao zakon čuvati,
</ab>
               <ab n="17">
(17) i po zapovijedi vladara
        uvelo se štovanje likova.
    A onih koje ljudi nisu mogli
            u osobi njihovoj štovati,
        jer su predaleko od njih prebivali,
        približavahu sebi njihovo daleko
            obličje,
    načinivši od čašćenog kralja
            vidljiv lik
        da mu nenazočnu revno laskaju
            kao da je nazočan.
</ab>
               <ab n="18">
(18) A i častoljublje umjetnika
        navodilo je na sve jače štovanje
        i one koji kralja nisu poznali.
</ab>
               <ab n="19">
(19) Jer umjetnik, koji se možda htio
            dodvoriti vladaru,
        trudio se svim svojim umijećem
        da obličje bude što ljepše,
</ab>
               <ab n="20">
(20) te je svjetina, ponesena ljepotom
            djela,
        počela pridavati božanske počasti
        onomu koga je nedavno slavila
            kao čovjeka.
</ab>
               <ab n="21">
(21) I to postade zamka životu:
        robujući nesreći ili nasilju
            vladarskom,
    ljudi su neizrecivo ime Božje
        prenijeli na kamenje i na drvlje.


</ab>
               <ab n="22">
(22) I ne bijaše im dosta
        što su zastranili u spoznaji Boga,
    nego su, živeći u velikoj borbi
            zbog neznanja,
        tako veliko zlo još mirom nazivali.
</ab>
               <ab n="23">
(23) Jer, ili djecu žrtvuju ili vrše tajne
            obrede
        ili priređuju bijesne gozbe
            s čudnim običajima.
</ab>
               <ab n="24">
(24) Ne čuvaju više čistoće ni tijela
            ni ženidbe,
        jedan drugoga ili iz zasjede
            ubijaju
        ili jedan drugomu preljubom
            jade zadaju.
</ab>
               <ab n="25">
(25) Svuda zbrka: krv, ubojstvo, krađa,
            prijevara,
        pokvarenost, nevjernost, buna,
            kriva prisega,
</ab>
               <ab n="26">
(26) uznemirivanje čestitih,
        zaboravljanje dobročinstva,
            oskrvnjenje duša,
    zločini protiv naravi,
        nered u braku, preljub,
            nećudorednost.
</ab>
               <ab n="27">
(27) Jer je krivoboštvo
        početak, uzrok i kraj svakog zla.

</ab>
               <ab n="28">
(28) Ili bjesne na svojim zabavama,
        ili izriču lažna proroštva,
    ili žive nepravedno,
        ili bez oklijevanja krivo prisežu.
</ab>
               <ab n="29">
(29) Jer se uzdaju u mrtve idole,
        ne boje se da će okajavati lažne
            prisege.
</ab>
               <ab n="30">
(30) Ali će ih za oboje stići kazna:
        što su služeći idolima iskrivili
            pojam o Bogu
    i što se krivo i podlo zaklinjahu
        prezirući sve što je sveto.
</ab>
               <ab n="31">
(31) Jer se prijestupima bezbožničkim
            uvijek osvećuje -
        ne moć prizivanih idola,
        nego pravda koja stiže grešnike.


</ab>
            </div>
            <div n="15" type="chapter">
               <ab n="1">
(15.1) A ti si, Bože naš, blag i istinit,
spor na gnjev i svime
            milostivo upravljaš.
</ab>
               <ab n="2">
(2) Ako i sagriješismo, tvoji smo!
        Priznajemo tvoju vlast
        i nećemo griješiti kad znamo da
            smo tvoji.
</ab>
               <ab n="3">
(3) Jer tebe znati - savršena je
            pravednost,
        i poznavati snagu tvoju korijen je
            besmrtnosti.

</ab>
               <ab n="4">
(4) Nas nije zaveo nikakav izum opaka
            ljudskog umijeća
        ni jalovo djelo slikarsko,
        likovi našarani ličilima
</ab>
               <ab n="5">
(5) koji u budalama potiču žudnju
        te žude za neživim obličjem mrtva
            lika.
</ab>
               <ab n="6">
(6) Ljubitelji su zla i dostojni takvih
            nada
        oni koji ih čine ili žele ili štuju.


</ab>
               <ab n="7">
(7) Muči se lončar i gnječi zemlju
            mekanu:
        pravi posuđe kojim se služimo.
    Od istoga blata pravi posude
        koje služe u plemenite svrhe
        i one koje služe suprotnom:
    kakva će kojoj namjena biti -
        određuje lončar.
</ab>
               <ab n="8">
(8) I možda - o napora na zlo data! -
        od iste gline pravi ništavnog boga,
    on koji je nedavno od zemlje sazdan
        i koji će se ubrzo zemlji vratit'
            od koje je uzet,
        kad se od njega duša zatraži.
</ab>
               <ab n="9">
(9) Ne mari on što će brzo umrijeti
        ni što mu je život kratkovjek,
    nego se natječe sa zlatarima
            i srebrnarima
        i nasljeduje mjedare,
        ponosan što pravi krivotvorine.
</ab>
               <ab n="10">
(10) Srce mu je kao pepeo,
        i nada mu od zemlje bjednija,
        i život od gline nevredniji,
</ab>
               <ab n="11">
(11) jer nije poznao Stvoritelja svoga
        koji mu je udahnuo dušu djelatnu
        i nadahnuo ga dahom životnim.
</ab>
               <ab n="12">
(12) Nego misli da je žiće naše igra
        i život naš sajam pun probitka.
    "Treba, veli, izbijati korist iz svega,
        čak iz zla."
</ab>
               <ab n="13">
(13) Jer bolje no itko drugi
        zna takav da griješi
    kad od iste tvari zemljane
        pravi lomne posude i kumire.

</ab>
               <ab n="14">
(14) Ali su od svih najluđi
        i jadniji od duše čeda nejakog,
    oni neprijatelji tvog naroda
        koji ga nekoć tlačiše.
</ab>
               <ab n="15">
(15) Jer oni obožavahu sve poganske
            kumire
        koji ne mogu ni očima gledati,
        ni nosom disati, ni ušima slušati,
        ni prstima pipati,
        ni nogama hoditi.
</ab>
               <ab n="16">
(16) Jer ih čovjek načini,
        sazda ih onaj komu je dah u
            zajam dan.
    Nijedan čovjek ne može načiniti
        boga sebi slična;
</ab>
               <ab n="17">
(17) i jer je smrtan,
        mrtvo djelo gradi bezbožničkim
            rukama.
    On je dragocjeniji od svojih
            svetinja,
        jer je živ, a one nisu.
</ab>
               <ab n="18">
(18) A čak štuju i najgadnije životinje,
        što su, po gluposti svojoj, gore od
            ostalih.
</ab>
               <ab n="19">
(19) Na njima nikakve ljepote
        da bi privlačile kao druge
            životinje:
        umakle su i Božjoj hvali i njegovu
            blagoslovu.

</ab>
            </div>
            <div n="16" type="chapter">
               <ab n="1">
(16.1) Zato bijahu primjereno
kažnjeni sličnim životinjama
        i mučeni mnoštvom kukaca.
</ab>
               <ab n="2">
(2) A narod si svoj, mjesto takvom
            kaznom,
        obasuo dobročinstvom;
    i da zadovoljiš njegovu žudnju
            žarku,
        pripravio si jelo izvanredno:
            slasne prepelice.

</ab>
               <ab n="3">
(3) I tako Egipćanima,
        premda željnima hrane,
            kad vidješe odvratne stvorove
            poslane protiv njih,
        zataji i naravna želja za jelom;
    a narodu si svojem poslije kratke
            oskudice
        poklonio jelo čudesno.
</ab>
               <ab n="4">
(4) Na tlačitelje morade doći
            neuklonjiva oskudica,
        dok je tvojima trebalo samo
            pokazati
        kako su teško mučeni neprijatelji
            njihovi.

</ab>
               <ab n="5">
(5) I kad je na njih navalio životinjski
            bijes
        te pogibahu od ujeda zmija
            vijugavih,
        srdžba tvoja još ne bješe došla
            do kraja.
</ab>
               <ab n="6">
(6) Da se opamete, bijahu samo uplašeni
            na kratak čas,
        jer su dobili spasonosni znak
        da se sjete zapovijedi tvoga
            Zakona.
</ab>
               <ab n="7">
(7) Jer tko god je u nj pogledao,
            ozdravio je,
        ali ne po onom u što je pogledao,
        već zbog tebe, Spasitelju sviju!
</ab>
               <ab n="8">
(8) Ujedno si time dokazao našim
            dušmanima
        da si ti izbavitelj od zla svakoga.

</ab>
               <ab n="9">
(9) Umirahu od ujeda skakavaca
            i muha
        i ne bijaše lijeka životu njihovu,
        jer su zaslužili da budu tako
            kažnjeni.
</ab>
               <ab n="10">
(10) A sinovima tvojim nisu naudili
        ni zubi zmija otrovnica,
    jer im je milost tvoja u pomoć
            pritekla
        te ih iscijelila.
</ab>
               <ab n="11">
(11) Podbadao si ih samo i odmah
            ozdravljao
        da se sjete proroštava tvojih,
    da ne zapadnu u zaboravnost
            duboku
        i ostanu bez tvojeg dobročinstva.
</ab>
               <ab n="12">
(12) Jer njih nije liječila ni trava ni
            melem
        nego tvoja riječ, o Gospode, koja
            liječi sve.
</ab>
               <ab n="13">
(13) Ti imaš vlast nad životom i smrću,
        ti dovodiš do vrata Podzemlja
            i opet izvodiš.
</ab>
               <ab n="14">
(14) Čovjek može svojom zloćom ubiti,
        ali kad duh izađe, ne može ga
            vratiti
        niti izbaviti dušu oduzetu.


</ab>
               <ab n="15">
(15) Ruci se tvojoj ne može uteći.
</ab>
               <ab n="16">
(16) Mišica je tvoja silna kaznila
            bezbožnike
        koji te ne htjedoše priznati;
    gonio ih nečuven dažd i tuča,
            i pljusak neumoljiv,
        i oganj ih proždirao.
</ab>
               <ab n="17">
(17) A najčudnije: u vodi koja gasi sve
        rasla je ognju sve žešća moć,
        jer se svemir borio za pravednike.
</ab>
               <ab n="18">
(18) Čas bi se plamen ublažio
        da ne spali životinje
            poslane na bezbožnike,
        nego da ovi vide i spoznaju
            kako ih goni sud Božji;
</ab>
               <ab n="19">
(19) čas bi opet buknuo u samoj vodi
        od ognja snažnije
        da uništi plodove zemlje opake.
</ab>
               <ab n="20">
(20) A narod si svoj hranio
        hranom anđeoskom,
    slao mu s neba gotov kruh
        koji je imao u sebi svaku slast
        i ugađao svakom ukusu.
</ab>
               <ab n="21">
(21) Pokazao si svojim darom slatku
            nježnost prema djeci,
        jer je dar ugađao svakom teku
        i mijenjao se u što je tko htio.
</ab>
               <ab n="22">
(22) Snijeg i led odolijevahu ognju
            ne topeći se,
        da bi se znalo kako je
            neprijateljske plodove uništio
        oganj koji je plamtio u tuči
            i bljeskao u daždu,
</ab>
               <ab n="23">
(23) dok je opet oganj zaboravio
            snagu svoju
        da bi se nahranili pravednici.

</ab>
               <ab n="24">
(24) Jer sve stvorenje služi tebi,
            svojem Stvoritelju,
        napinje snagu svoju za kaznu
            opakima,
        a popušta za dobro onima koji se
            u te uzdaju:
</ab>
               <ab n="25">
(25) zato se i tada u sve preobražavalo
        da posluži tvojoj darežljivosti
            svehraniteljskoj,
        prema želji potrebitih,
</ab>
               <ab n="26">
(26) da bi sinovi tvoji, koje ljubiš,
            Gospode,
        naučili kako čovjeka na hrane
            različiti plodovi,
    nego riječ tvoja uzdržava
        sve koji u te vjeruju;
</ab>
               <ab n="27">
(27) jer ono što nije mogao
            oganj uništiti
        rastopilo se pod toplinom jedne
            zrake sunčane,
</ab>
               <ab n="28">
(28) da bi se znalo kako treba sunce
            preteći
        i tebi zahvaliti,
        prije svjetla zorina preda te
            stupiti.
</ab>
               <ab n="29">
(29) Jer se nada nezahvalnika rastapa
            kao zimski mraz
        i razlijeva se kao voda nekorisna.


</ab>
            </div>
            <div n="17" type="chapter">
               <ab n="1">
(17.1) Veliki su i nedokučivi
sudovi tvoji,
        zato lutaju duše nepoučljive.
</ab>
               <ab n="2">
(2) Dok su mislili bezbožnici
        da imaju u vlasti sveti narod tvoj,
        postadoše sužnji tmine
    u okovima duge noći,
        zatvoreni pod svojim krovovima,
        prognanici vječne providnosti.
</ab>
               <ab n="3">
(3) Mišljahu da će im se tajni grijesi
            skriti,
        pokriveni tamnim velom zaborava,
    a rasuše se u užasnu strahu,
            zaplašeni utvarama.
</ab>
               <ab n="4">
(4) Ni skrovište u koje se povukoše
        nije ih sačuvalo od straha,
    nego se oko njih razlijegao
            grozan jek,
        ukazivahu im se kobne utvare,
            mračnih lica.
</ab>
               <ab n="5">
(5) I nikakva im sila ognjena nije mogla
            svjetla pružiti,
        niti su sjajne plamene zvijezde
        mogle osvijetliti tu strašnu noć.
</ab>
               <ab n="6">
(6) Jedino im se ukazivaše neka lomača,
        sama od sebe upaljena, puna užasa;
    i kad bi ta prikaza iščezla,
        oni je, izvan sebe od straha,
        držahu strašnijom nego što bijaše.
</ab>
               <ab n="7">
(7) Nemoćna bijahu njihova umijeća
            čarobnjačka
        i njihovo hvastanje razborom
            bijaše izvrgnuto ruglu.
</ab>
               <ab n="8">
(8) Jer oni koji prije obećavahu
        kako će istjerati strah i tjeskobu
            iz bolne duše,
        sami se razbolješe od straha
            smiješnoga.
</ab>
               <ab n="9">
(9) Kad ih i nije ništa strahovito plašilo,
        bješe im na užas gmizanje
            životinja i šištanje zmija.
    Ginuli su od straha,
        ne usuđujući se pogledati ni u zrak
        kojem se ne može umaknuti.
</ab>
               <ab n="10">
(10) Jer zloća je strašljivaca:
        vlastitim se svjedočanstvom
            osuđuje
    i uvijek zlo uvećava
        kad je stane savjest tištiti.
</ab>
               <ab n="11">
(11) Jer strah i nije drugo nego izdaja
            pomagala
        što ih razum daje:
</ab>
               <ab n="12">
(12) što se manje čovjek u sebi na njih
            oslanja,
        to mu teže pada što ne zna uzrok
            svojoj patnji.
</ab>
               <ab n="13">
(13) I tako oni, one noći zaista nemoćne
        izišle iz dubina Podzemlja
            nemoćnog,
        usnuli istim snom,
</ab>
               <ab n="14">
(14) bijahu progonjeni strašnim
            sablastima
        ili su smalaksali obamrle duše,
        jer ih napade iznenadan
            i neočekivan strah.
</ab>
               <ab n="15">
(15) I tako svaki, pavši gdje se našao,
        osta zatočen u tamnici bez
            prijevornica:
</ab>
               <ab n="16">
(16) i orač i pastir
        i radnik koji se samotan muči
    zaskočeni zapadoše u neminovnu
            nevolju,
        svi bijahu okovani jednim
            lancem tame.
</ab>
               <ab n="17">
(17) I šumni vjetar,
        i milopojni ptičji glas među
            lisnim granama,
    i odmjeren huk vode što silovito
            protječe;
        i divlja buka pećina što se ruše,
</ab>
               <ab n="18">
(18) i nevidljiva trka životinja što skaču,
        i urlik ljutih divljih zvijeri,
    i jeka što se odbija od gorskih
            dolova -
        sve ih ispunjaše užasom.
</ab>
               <ab n="19">
(19) A sav svijet blistao od sjajne
            svjetlosti
        i prepuštao se nesmetano svojim
            djelima.
</ab>
               <ab n="20">
(20) Jedino se nad njima raskrilila
            teška noć,
        slika mraka koji će ih primiti;
    ali teži od same tame bijahu oni -
        teret sami sebi.

</ab>
            </div>
            <div n="18" type="chapter">
               <ab n="1">
(18.1) A svetima tvojim svijetlila je
svjetlost najveća,
    i Egipćani, slušajući njihov glas
        a ne videći im obličja,
    nazivahu ih blaženima
        jer nisu nevolju trpjeli;
</ab>
               <ab n="2">
(2) i zahvaljivahu im što se ne osvećuju
        za nanesene nepravde
        i moljahu ih da im oproste
            neprijateljstvo.
</ab>
               <ab n="3">
(3) A Izraelcima si dao ognjen stup
        da im bude vođom na stazama
            neznanim,
        blago sunce na njihovu časnom
            putovanju.
</ab>
               <ab n="4">
(4) Zaslužili su Egipćani
        da svjetlost izgube
        i da ih tama zasužnji,
    jer u zatvoru držahu djecu tvoju
        po kojoj se svijetu imala podariti
        nepropadljiva svjetlost Zakona.


</ab>
               <ab n="5">
(5) I jer odlučiše pogubiti
            djecu svetaca,
        a jedno se od izložene djece spasilo,
    ti im za kaznu oduze mnoštvo djece
        i sve ih pogubi u silnoj vodi.
</ab>
               <ab n="6">
(6) A noć ona bijaše unaprijed
            najavljena ocima našim
        da bi jasno znali kakvim su
            prisegama povjerovali,
        i da budu dobre volje.
</ab>
               <ab n="7">
(7) Tako je tvoj narod očekivao
            spas pravednika
        i propast neprijatelja.
</ab>
               <ab n="8">
(8) Jer čime si kaznio naše protivnike,
        time si proslavio nas,
            pozvavši nas k sebi.
</ab>
               <ab n="9">
(9) Tada su pobožna djeca pravednika
            žrtve tajno prinijela
        i složno postavila zakon
            božanstven
    da sveti tvoji jednako snose
            i dobra i pogibelji.
        I tad su zapjevali svete pjesme
            otaca.

</ab>
               <ab n="10">
(10) A u odjek im dođoše neskladni
            povici neprijatelja,
        tužan jauk za djecom oplakivanom.
</ab>
               <ab n="11">
(11) Jednaka kazna stiže i roba
            i gospodara,
        isto je trpio i pučanin i kralj.
</ab>
               <ab n="12">
(12) A svi su zajedno imali nebrojene
            mrtvace
        pogođene istom smrću.
    I živih bijaše premalo
            da pokapaju mrtve,
        jer im za tren poginu
            najodličniji porod.
</ab>
               <ab n="13">
(13) I oni koji, zbog svojih čarolija,
        ni u što nisu vjerovali,
    kad im izginuše prvenci njihovi,
        moradoše priznati da je narod
            izraelski - sin Božji.

</ab>
               <ab n="14">
(14) Dok je mirna tišina svime vladala
        i noć brzim tijekom stigla do
            sredine puta svog,
</ab>
               <ab n="15">
(15) jurnula je tvoja svemoguća riječ
            s nebesa,
        s kraljevskih prijestolja,
    kao žestok ratnik u sredinu zemlje,
            propasti predane.
        Kao oštar mač nosila je tvoju
            neopozivu zapovijed.
</ab>
               <ab n="16">
(16) Zaustavi se i sve ispuni smrću:
        doticala se neba, stajala na zemlji.
</ab>
               <ab n="17">
(17) Tada Egipćane iznenada uplašiše
            prikaze jezivih snova,
        napade ih neočekivan strah.
</ab>
               <ab n="18">
(18) Padahu polumrtvi, jedan ovdje,
            drugi ondje,
        kazujući zašto umiru.
</ab>
               <ab n="19">
(19) Jer su im sni, što ih smutiše,
        to unaprijed najavili,
    da ne bi poginuli ne znajući uzroka
        s kojeg ih je stiglo zlo.
</ab>
               <ab n="20">
(20) Ali se napast smrtna dotakla
            i pravednika
        i mnoštvo ih je u pustinji pomrlo.
        Ali srdžba nije dugo trajala.
</ab>
               <ab n="21">
(21) Jer se brzo za njih zauzeo čovjek
            besprijekoran:
        naoružan oružjem službe svoje -
        molitvom i pomirbenim kadom -
    opro se srdžbi i dokrajčio nevolju,
        pokazavši da je sluga tvoj.
</ab>
               <ab n="22">
(22) On gnjevu nije odolio
        ni snagom tjelesnom
        ni silom oružja
    nego je riječju svojom pokorio
            zatornika
        spomenuv otačke prisege i zavjete.
</ab>
               <ab n="23">
(23) Mrtvi već ležahu jedan preko
            drugoga,
        a on stade sred njih i jarost suzbi,
        presiječe joj put ka živima.
</ab>
               <ab n="24">
(24) Na njegovoj dugoj halji bijaše
            čitav svemir
        i u četiri reda dragulja slavna
            imena otaca,
        a na vijencu oko glave tvoje
            veličanstvo.
</ab>
               <ab n="25">
(25) Pred tim uzmaknu zatornik,
        predade se:
    samo je malo okušao srdžbu tvoju -
        i bijaše mu dosta.


</ab>
            </div>
            <div n="19" type="chapter">
               <ab n="1">
(19.1) A grešnike je sasvim pritisnuo
gnjev nemilostiv,
        jer je Gospodin znao što će oni:
</ab>
               <ab n="2">
(2) najprije će dopustiti Izraelcima
            da odu
        i brzo ih ispratiti,
    a zatim će se predomisliti
        i poći za njima u potjeru.
</ab>
               <ab n="3">
(3) Još im teška žalost bijaše na srcu
        dok naricahu nad grobovima
            svojih mrtvaca,
    kad im pade na um nova luda misao
        te stadoše kao bjegunce progoniti
        one koje su prije molili da odu.
</ab>
               <ab n="4">
(4) A zaslužena ih je sudbina nagnala
        da zaborave prošle jade
        i da svojim mukama dodaju još
            jednu:
</ab>
               <ab n="5">
(5) dok će narod tvoj prijeći put
            čudesan,
        oni će naći smrt nečuvenu.
</ab>
               <ab n="6">
(6) Da se sačuvaju djeca tvoja
            neozlijeđena,
        sve stvoreno preinači opet
            narav svoju
        služeći tvojim zapovijedima.
</ab>
               <ab n="7">
(7) Oblak se pojavi i sjenom zakri tabor,
        a kopno izroni gdje prije bijaše
            voda;
    put slobodan nasta od
            Crvenoga mora
        i polje travnato od strašnih valova.
</ab>
               <ab n="8">
(8) Preko njega prijeđe narod sav,
        štićen tvojom desnicom,
        zadivljen silnim čudesima.
</ab>
               <ab n="9">
(9) Bijahu kao konji kada pasu,
        i kao jaganjci skakahu
    slaveći tebe, Gospode,
        izbavitelja svoga.


</ab>
               <ab n="10">
(10) Još se sjećahu događaja u tuđini,
        kako je mjesto životinja zemlja
            komarce rađala
        i kako je mjesto riba rijeka
            izbacila mnoštvo žaba.
</ab>
               <ab n="11">
(11) Poslije vidješe i nov nastanak ptica,
        kada su, potaknuti žudnjom,
            zatražili jela raskošna:
</ab>
               <ab n="12">
(12) izašle iz mora prepelice
        da im želji udovolje.


</ab>
               <ab n="13">
(13) A grešnike stigla kazna,
        prethodili joj snažni gromovi.
    Stigla ih pravedna plaća
            za zla djela,
        jer su divljom mržnjom mrzili
            tuđince.
</ab>
               <ab n="14">
(14) Jer dok oni odbijahu neznance,
        ovi goste i dobrotvore
        pretvoriše u robove.

</ab>
               <ab n="15">
(15) Oni se prema strancima
        poniješe odmah neprijateljski,
        i plaća ih čeka za to.
</ab>
               <ab n="16">
(16) Ovi, naprotiv, primiše svečano
            Izraelce,
        a onda ih, već ravne sebi,
        udariše teškom tlakom.
</ab>
               <ab n="17">
(17) I njih udari sljepoća
        kao i one pred vratima
            pravednikovim;
    opkoli ih tama duboka,
        i svaki je tražio svoja vrata.


</ab>
               <ab n="18">
(18) Tako se počela međusobno
            izmjenjuju,
        kao što se skladno izmjenjuju
            glasovi na harfi,
        ostajući uvijek kod zvuka svojeg;
    a to se može jasno razabrati
        kad se razmotre događaji.
</ab>
               <ab n="19">
(19) Jer se kopnene životinje u vodene
            mijenjahu,
        a one što plivaju,
            na kopno prelažahu.
</ab>
               <ab n="20">
(20) Oganj je u vodi silu svoju pojačao,
        a voda zaboravila snagu što gasi.
</ab>
               <ab n="21">
(21) Plamenovi ognjeni nisu pržili meso
        životinja propadljivih
        kada su posred njih hodile
    niti se u njima topila hrana nebeska,
        laka i topljiva poput inja.


</ab>
               <ab n="22">
(22) U svemu si, Gospode, uzvisio
        i proslavio narod svoj
    i nisi ga prezreo, već si mu bio
            na pomoći
        svagda i svagdje.
</ab>
            </div>
         </div>
         <div n="69" ana="Tob" type="book">
            <div n="1" type="chapter">
               <ab n="1">
(1.1) Povijest Tobita, sina Tobielova, sina Ananielova, sina Aduelova,
 sina Gabaelova, potomka Asielova, iz plemena Naftalijeva - </ab>
               <ab n="2">
(2) koji 
je u vrijeme Šalmanasara, kralja asirskoga, bio odveden u sužanjstvo 
iz Tisbe, koja se nalazi južno od Kedeša Naftalijeva, u Gornjoj 
Galileji, nešto poviše Hasora.


    </ab>
               <ab n="3">
(3) Ja, Tobit, hodio sam putovima istine i pravde svega svog 
života. Udijelio sam mnogo milostinje svojoj braći i ljudima 
koji su došli sa mnom u Ninivu, zemlju Asiraca. </ab>
               <ab n="4">
(4) Dok sam se,
 u vrijeme svoje mladosti, još nalazio u domovini, u zemlji Izraelovoj,
 sve se pleme Naftalija, oca mojega, bilo udaljilo od doma Davidova 
i od Jeruzalema, izabrana među svim plemenima Izraelovim da bi 
u njemu prinosili svoje žrtve. Zbog toga je i bio podignut i 
posvećen Hram, Prebivalište Svevišnjega, za sva vjekovita pokoljenja. 
</ab>
               <ab n="5">
(5) Ali su se sva plemena okrenula, pa i pleme oca moga Naftalija,
 i prinosila su žrtve teletu što ga bijaše načinio Jeroboam, 
kralj izraelski, u Danu, na brdima galilejskim.
    </ab>
               <ab n="6">
(6) Često sam tako, za svetkovinu, sam išao u Jeruzalem, da 
se poklonim, kako je propisano svemu Izraelu zauvijek, noseći 
prvine i desetine plodina i vunu prve postrižine. </ab>
               <ab n="7">
(7) Predavao 
sam sve to svećenicima, sinovima Aronovim, za žrtvenik; od svih 
plodova davao sam desetinu sinovima Levijevim, koji vrše službu 
u Jeruzalemu, i prodavao odgovarajući dio druge desetine te utržak 
trošio svake godine u Jeruzalemu. </ab>
               <ab n="8">
(8) Najposlije, poklanjao sam 
treću desetinu onima kojima je pripadala, kao što mi bijaše naredila 
Debora, moja baka, budući da sam iza oca ostao siroče. </ab>
               <ab n="9">
(9) Kad 
postadoh zreo čovjek oženih se Anom, djevojkom iz svoga plemena,
 i dobih s njome sina Tobiju.


    </ab>
               <ab n="10">
(10) Kad sam kao sužanj došao u Ninivu, sva moja braća, a 
tako i moji suplemenici, blagovahu jela poganska; </ab>
               <ab n="11">
(11) a ja sam 
otklanjao da ih jedem. </ab>
               <ab n="12">
(12) Misli sam i srce upravljao Bogu svome,
 </ab>
               <ab n="13">
(13) i zato me Svevišnji nagradi milošću i naklonošću Šalmanasara,
 komu postadoh upraviteljem dobara. </ab>
               <ab n="14">
(14) Poslije toga išao sam 
u Mediju, gdje sam za nj kupovao sve do njegove smrti i ondje 
pohranih deset srebrenih talenata u Gabaela, Gabrijeva brata,
 u Ragesu, gradu medijskom.
    </ab>
               <ab n="15">
(15) Ali kada Šalmanasar umrije, zakralji se mjesto njega 
Sanherib, njegov sin. Ceste njegove postadoše opasne i ja više 
nisam mogao ići u Mediju. </ab>
               <ab n="16">
(16) U vrijeme Šalmanasarovo dijelio 
sam obilno milostinju svojoj braći: </ab>
               <ab n="17">
(17) hranio sam gladne, odijevao 
gole, kad bih vidio koga od roda svoga ubijena pa bačena izvan 
zidina Ninive, brižno bih ga ukopao. </ab>
               <ab n="18">
(18) Sahranjivao sam potajno 
one koje je ubio kralj Sanherib, natjeran na povlačenje iz Judeje. 
Uistinu, ubio ih je mnogo u svome gnjevu: po naređenju kraljevu 
tražili su mrtva tijela, ali ih ne mogahu naći.
    </ab>
               <ab n="19">
(19) Onda jedan iz Ninive ode kralju te me tuži da sam ja 
onaj koji ih pokopava; a ja se tada utajah. Doznavši da me traže 
kako bi me pogubili, uplašen se udaljih. </ab>
               <ab n="20">
(20) Zaplijenili su mi 
sva dobra i ne osta mi ništa do žene Ane i sina Tobije.
    </ab>
               <ab n="21">
(21) Nije prošlo ni pedeset dana kadli kralja ubiše njegova 
dva sina; poslije toga pobjegoše u planinu Ararat, a zakralji 
se mjesto njega sin mu Asarhadon. On na čelo državne riznice 
i čitave uprave postavi Ahikara, sina moga brata Anaela. </ab>
               <ab n="22">
(22) Ahikar 
se zauze za me i ja se vratih u Ninivu. Ahikar je Sanheribu, 
kralju asirskom, bio peharnik, čuvar državnog pečata, upravitelj 
i rizničar. Asarhadon ga imenova na sve te dužnosti ponovo. A 
bijaše Ahikar moj bratić.


</ab>
            </div>
            <div n="2" type="chapter">
               <ab n="1">
(2.1) Kad sam se dakle sa svojom ženom Anom i sa sinom Tobijom opet 
našao na svome, bijaše mi na Pedesetnicu, a to je Blagdan sedmica,
 priređen lijep objed i ja sjedoh da blagujem. </ab>
               <ab n="2">
(2) Vidjevši ona 
mnoga jela, rekoh sinu: "Idi i dovedi jednoga od naše braće na 
koga naiđeš a koji se sjeća Gospodina. Eto, čekat ću te!" </ab>
               <ab n="3">
(3) Kad 
se sin vratio, kaza: "Oče, jedan od našega roda zadavljen je 
i bačen na trg." </ab>
               <ab n="4">
(4) A ja, ništa i ne okusiv, skočih na noge i 
unesoh onoga mrtvaca u jednu kuću, gdje mogaše ostati sve do 
zalaza sunca. </ab>
               <ab n="5">
(5) Potom se vratih, umih se i pojedoh svoj objed 
u žalosti. </ab>
               <ab n="6">
(6) Sjetih se Amosova proročanstva:
    "Svetkovine vaše u tugu će se
            pretvoriti,
        a radosti vaše kuknjavom će
            postati."
I zaplakah. </ab>
               <ab n="7">
(7) Kad je sunce zašlo, odoh, iskopah raku i sahranih 
mrtvoga. </ab>
               <ab n="8">
(8) Susjedi mi se rugali i govorili: "Zar se ne boji 
da će ga zbog toga ubiti? Jednom se izvukao, a sad opet pokopa 
mrtvace."
    </ab>
               <ab n="9">
(9) Iste noći, poslije onog ukopa, vratih se kući, a kako 
bijah nečist, legoh kraj zida u vrtu; bilo je toplo pa sam spavao 
otkrivena lica. </ab>
               <ab n="10">
(10) Nisam znao da je u zidu bila ptičica. I kako 
mi oči bijahu otvorene, padoše mi tople ptičje izmetine u oči 
i od toga dobih bijele mrlje. Išao sam liječnicima, ali mi ne 
mogoše pomoći. Uzdržavao me Ahikar dok ne ode u Elimaidu.


    </ab>
               <ab n="11">
(11) Moja je žena Ana odonda zarađivala ručnim radom: prela 
je i tkala. </ab>
               <ab n="12">
(12) Kad bi gospodarima obavila posao, platili bi 
joj. Sedmoga ožujka dovrši tako jedan rad i posla ga gospodarima. 
Oni joj sve isplatiše i povrh toga pokloniše jare. </ab>
               <ab n="13">
(13) Kad ga 
dovede, jare poče večati. Upitah ženu: "Odakle ti jare? Da možda 
nije ukradeno? Vrati ga gospodarima, jer nije dopušteno jesti 
što je ukradeno." </ab>
               <ab n="14">
(14) A ona odgovori: "Dadoše mi ga kao dar povrh 
plaće."
    Ali ja nisam vjerovao, nego sam joj, naljutivši se na nju,
 svejednako govorio da ga vrati gospodarima. A ona onda odgovori: 
"Gdje su tvoje milostinje i tvoja dobra djela? Eto, vide se na 
tebi!"


</ab>
            </div>
            <div n="3" type="chapter">
               <ab n="1">
(3.1) Ojađen zaplakah i počeh moliti pun tuge:
</ab>
               <ab n="2">
(2) "Pravedan si, Gospode,
        sva su tvoja djela i svi tvoji putovi
            milosrđe i istina:
        ti si sudac svijeta.
</ab>
               <ab n="3">
(3) Spomeni me se i pogledaj na me:
        ne kažnjavaj me zbog mojih
            grijeha
    ni zbog prijestupa otaca mojih,
        koji su griješili pred tobom.
</ab>
               <ab n="4">
(4) Uistinu smo prestupili zapovijedi
            tvoje
        te si nas prepustio pljački,
            zatočenju, smrti
    i porugi među svim narodima
        među koje si nas razasuo.
</ab>
               <ab n="5">
(5) Pravedni su tvoji sudovi
        zbog grijeha što ih činih ja i moji
            oci,
    jer se nismo držali tvojih
            zapovijedi,
        nismo u istini hodili pred tobom.
</ab>
               <ab n="6">
(6) Sad postupaj sa mnom po svojoj
            volji,
        odluči se da prihvatiš moj duh,
        da umrem i postanem zemlja.
    Jer mi je bolje umrijeti nego živjeti
        i slušati lažne prijekore
        i gorčinu u duši kupiti.
    Zapovjedi da budem oslobođen od
            ove pokore
        pa da odem u prostore vječne:
        ne odvrći lica svoga od mene."


    </ab>
               <ab n="7">
(7) Istoga dana i Sari, kćeri Raguelovoj, u Ekbatani Medijskoj,
 dogodi se te je izruži jedna sluškinja njezina oca </ab>
               <ab n="8">
(8) zbog toga 
što je sedam muževa za koje Sara bijaše pošla pakosni zloduh 
Asmodej ubio prije nego što su ušli k njoj. Reče joj ona sluškinja: 
"Jest, ubijaš svoje muževe! Sedam si ih imala, a ne bijaše ti 
sreće ni s jednim. </ab>
               <ab n="9">
(9) Zašto nas kažnjavaš? Ako su umrli, poteci 
za njima! Nikad mi ne vidjele ni tvoga sina ni tvoje kćeri!" 
</ab>
               <ab n="10">
(10) Kad je Sara to čula, veoma se ražalostila. Plačući je otišla 
u očevu sobu, u nakani da se objesi. Ali onda, promislivši, reče 
u sebi: "Zar da mi oca kude i da mu predbacuju: 'Imao si jedinu,
 ljubljenu, kćer, pa ti se, na nesreću, i ona objesila.' Starog 
bih oca svoga rastužila i gurnula u carstvo mrtvih. Ne, neću 
se objesiti: bolje mi je moliti Boga da mi udijeli smrt da nikad 
više ne čujem ovakvih uvreda."


    </ab>
               <ab n="11">
(11) I raskrilivši ruke kraj prozora, pomoli se ovako:
    "Blagoslovljen, Bože milosrđa,
        i blagoslovljeno tvoje Ime
            navijeke!
        Blagoslivljaju te sva tvoja djela
            zauvijek.
</ab>
               <ab n="12">
(12) Obraćam, Gospode, lice svoje k tebi
        i oči upirem u te.
</ab>
               <ab n="13">
(13) Zapovijedi, Gospode, da pođem
            s ove zemlje
        i da više nikada ne čujem one
            uvrede.
</ab>
               <ab n="14">
(14) Ti znaš, Gospode, da sam čista od
            svakoga grijeha s čovjekom
</ab>
               <ab n="15">
(15)     i da nisam uprljala ime svoje,
        ni ime oca svojega u zemlji
            sužanjstva.
    Jedina sam kći u oca,
        nema on drugoga djeteta koje bi
            ga naslijedilo,
    niti kakva brata blizu,
        niti rođaka koga bih čekala.
    Sedam sam muževa već izgubila:
        tȁ čemu bih još živjela?
    Ne želiš li mi smrt udijeliti,
        svrni onda pogled na me i smiluj
            se
        da nikad više ne čujem onih
            uvreda."


    </ab>
               <ab n="16">
(16) Obje molitve bijahu uslišane pred Slavom Gospodnjom. 
</ab>
               <ab n="17">
(17) I bi poslan Rafael, anđeo Gospodnji, da ih oboje izliječi: 
da skine bijele mrlje s Tobita i vid mu vrati; a Saru, kćer Raguelovu,
 da dade za ženu Tobiji, sinu Tobitovu, te da okuje pakosnog 
zloduha Asmodeja: jer je ona Tobiji bila namijenjena. U isto 
vrijeme Tobit se vrati u svoju kuću, a Sara, kći Raguelova, siđe 
iz gornje sobe.


</ab>
            </div>
            <div n="4" type="chapter">
               <ab n="1">
(4.1) Toga dana Tobit se sjeti novca što ga bijaše pohranio kod Gabaela,
 u Ragesu Medijskom. </ab>
               <ab n="2">
(2) I reče u sebi: "Zazivao sam smrt; zašto 
ne bih radije dozvao Tobiju, svoga sina, da mu kažem to o novcu 
prije nego umrem?" </ab>
               <ab n="3">
(3) Dozvavši ga, reče mu:
    "Sine, kada umrem, pristojno me pokopaj. Poštuj svoju majku,
 ne ostavljaj je svega svog života, čini sve što će joj biti 
milo i nemoj je žalostiti. </ab>
               <ab n="4">
(4) Sjeti se, sine, da se ona suočila 
s mnogim opasnostima dok si joj bio u krilu. A kad umre, sahrani 
je pokraj mene u istome grobu.
    </ab>
               <ab n="5">
(5) Svakog dana, sine, sjeti se Gospodina Boga našega; nemoj 
griješiti ili kršiti njegovih zapovijedi. Čini pravedna djela 
svega svog vijeka i ne kroči putovima nepravde. </ab>
               <ab n="6">
(6) Jer ako činiš 
po istini, uspijevat ćeš u djelima svojim, kao svi oni koji čine 
pravdu.
    </ab>
               <ab n="7">
(7) Djeli milostinju od svoga dobra: kad dijeliš milostinju,
 neka ti ne bude oko stisnuto. Ne okreći lica od siromaha, pa 
ni Bog neće okrenuti lica od tebe. </ab>
               <ab n="8">
(8) Od onoga što imaš i prema 
tome koliko imaš dijeli milostinju: imaš li malo, daj malo, ali 
ne oklijevaj dati milostinju. </ab>
               <ab n="9">
(9) Jer dobar polog spremaš sebi 
za dan potrebe. </ab>
               <ab n="10">
(10) Udijeljena milostinja oslobađa od smrti i 
ne dopušta da odeš u mrak. </ab>
               <ab n="11">
(11) Jer milostinja je mio dar pred 
licem Svevišnjega.
    </ab>
               <ab n="12">
(12) Čuvaj se, sine, svakoga preljuba. I pazi da ti žena bude 
iz plemena tvojih otaca; ne uzimaj za ženu tuđinku koja ne pripada 
koljenu tvoga oca, jer mi smo sinovi proročki. Noa, Abraham, 
Izak, Jakov naši su oci odiskona; sjeti se, sine, da su svi oni 
uzeli žene među svojom braćom i da su bili blagoslovljeni u svojoj 
djeci, njihovo potomstvo dobit će zemlju u nasljedstvo.
    </ab>
               <ab n="13">
(13) I onda, sine, ljubi svoju braću i nemoj se uzoholiti 
u srcu pred svojom braćom, ni pred sinovima i kćerima svoga naroda,
 skanjujući se da odabereš ženu između njih! U oholosti leži 
mnoga propast i nemir, a od dangube samo je šteta i bijeda, jer 
je nerad majka gladi.
    </ab>
               <ab n="14">
(14) Neka ničija zarada ne prenoći kod tebe, nego je isplati 
odmah. Budeš li služio Bogu, platit će ti se. Razmišljaj, sine,
 o svakome svom djelu i lijepo se vladaj. </ab>
               <ab n="15">
(15) Ne čini nikome 
što bi tebi samomu bilo mrsko. Ne pij vina do pijanosti; neumjerenost 
uklanjaj sa svoga puta.
    </ab>
               <ab n="16">
(16) Dijeli svoj kruh s gladnima, a svojom odjećom odjeni 
gologa. Sve što ti je suvišno daj drugima, a kada dijeliš milostinju,
 neka ti oko ne bude stisnuto. </ab>
               <ab n="17">
(17) Metni svoj kruh na grob pravednih 
i ne daj ga grešnicima.
    </ab>
               <ab n="18">
(18) Obraćaj se uvijek onome tko je mudar i ne odbacuj korisna 
savjeta. </ab>
               <ab n="19">
(19) U svakoj prilici hvali Gospoda Boga i moli ga da 
ti upravlja putove, da sve tvoje staze i namjere dobro završe. 
Jer nijedan narod ne posjeduje mudrosti: Bog je onaj koji udjeljuje 
svako dobro, ponižava kako hoće, sve do dna carstva mrtvih. Sjeti 
se, sine, mojih pouka: neka ti se nikada iz srca ne izbrišu.
    </ab>
               <ab n="20">
(20) A sada ću te, sine, uputiti glede onih deset srebrnih 
talenata koje sam pohranio u Gabaela, sina Gabrijeva, u Ragesu 
Medijskom. </ab>
               <ab n="21">
(21) Ne plaši se, sine, što smo osiromašili. Bit ćeš 
bogat budeš li se bojao Boga, klonio se svakoga grijeha i vršio 
ono što je Bogu milo."


</ab>
            </div>
            <div n="5" type="chapter">
               <ab n="1">
(5.1) Tobija odgovori ocu: "Oče moj, učinit ću sve što si mi naredio. 
</ab>
               <ab n="2">
(2) Samo, kako ću preuzeti novac kad ne znam onoga u koga je pohranjen." 
</ab>
               <ab n="3">
(3) Onda mu otac dade zadužnicu i reče: "Potraži čovjeka koji 
će ići s tobom, a ja ću ga nagraditi. Idi, dakle, i podigni novac."
    </ab>
               <ab n="4">
(4) Tobija ode da potraži takva čovjeka i nađe Rafaela. Tobija 
nije znao da je to anđeo Božji. </ab>
               <ab n="5">
(5) I upita ga: "Bi li htio sa 
mnom u Rages Medijski? Znaš li put onamo?" </ab>
               <ab n="6">
(6) Anđeo mu odvrati: 
"Bih. Poći ću s tobom. Znam put, bijah već gost našega brata 
Gabaela." </ab>
               <ab n="7">
(7) Tobija mu reče: "Počekaj da javim ocu." </ab>
               <ab n="8">
(8) Anđeo 
mu kaza: "Idi i ne zadržavaj se."
    </ab>
               <ab n="9">
(9) Onda Tobija ode ocu te mu reče: "Evo, našao sam onoga 
koji će ići sa mnom." A otac će mu: "Dovedi ga meni da čujem 
kojemu plemenu pripada i je li pouzdan da ti bude pratilac." 
</ab>
               <ab n="10">
(10) Tobija ga zovnu, pa kad on uđe, zagrliše se.
    </ab>
               <ab n="11">
(11) Onda ga Tobit upita: "Brate, kojemu rodu i kojoj obitelji 
pripadaš? Kaži mi!" </ab>
               <ab n="12">
(12) On mu odgovori: "Tražiš li rod i obitelj 
ili nekoga koji će za nagradu pratiti tvoga sina?" Tobit će mu 
na to: "Brate, hoću da znam koji su ti preci i kako se zoveš." 
</ab>
               <ab n="13">
(13) A on će: "Ja sam Azarja, sin Ananije, najstarijeg od tvoje 
braće." </ab>
               <ab n="14">
(14) Tobit mu kaza: "Dobro mi došao! I ne ljuti se na 
me zato što sam htio doznati za tvoj rod i za tvoje ime. Ti si 
dakle moj brat iz ugledna i plemenita roda. Poznavao sam dobro 
i Ananiju i Jatana, sinove velikog Semeja, kad smo išli zajedno 
u Jeruzalem da se poklonimo i prikažemo prvine i desetine plodina. 
Oni nisu nikada zašli na stranputicu. Braća su ti ljudi valjani. 
Pripadaš plemenitu rodu. </ab>
               <ab n="15">
(15) Ali mi kaži kakvu ću ti nagradu 
dati: jednu drahmu na dan i sve što je potrebno tebi i mome sinu. 
</ab>
               <ab n="16">
(16) I još ću ti dodati nešto povrh plaće kad se vratite živi 
i zdravi."
    </ab>
               <ab n="17">
(17) Dogovoriše se tako.
    A onda kaza Tobiji: "Spremi se i sretan vam put obojici!" 
Sin spremi sve za put. I reče mu njegov otac: "Idi s ovim čovjekom,
 a Bog koji na nebu stoluje udijelio vam sretno putovanje i anđeo 
njegov pratio vas!"
    </ab>
               <ab n="18">
(18) Ali Ana, majka Tobijina, zaplaka i ukori Tobita: "Zašto 
si dopustio da nam sin ode? Nije li on štap naših ruku kad ulazi 
i izlazi pred nama? </ab>
               <ab n="19">
(19) Ne bilo toga novca, smeće je prema našem 
sinu. </ab>
               <ab n="20">
(20) Ta ovo što nas je Bog ostavio u životu - dosta nam 
je." </ab>
               <ab n="21">
(21) Tobit joj odgovori: "Ne govori tako, sestro. Vratit 
će se on živ i zdrav i tvoje će ga oči opet ugledati. </ab>
               <ab n="22">
(22) Ta 
prati ga dobar anđeo i njegovo će putovanje biti sretno, vratit 
će se živ i zdrav."
    </ab>
               <ab n="23">
(23) Onda ona prestade plakati.


</ab>
            </div>
            <div n="6" type="chapter">
               <ab n="1">
(6.1) A sin išao s anđelom i pas za njima. Predvečer stigoše do rijeke 
Tigrisa i tu provedoše noć. </ab>
               <ab n="2">
(2) Potom momak siđe u rijeku da se 
okupa, kad najednom skoči iz vode velika riba i htjede ga proždrijeti. 
</ab>
               <ab n="3">
(3) Anđeo mu reče: "Uhvati ribu." Nato se momak dočepa ribe te 
je izvuče na suho. </ab>
               <ab n="4">
(4) Onda mu anđeo kaza: "Raspori ribu, izvadi 
joj srce, jetru i žuč i dobro ih čuvaj jer su koristan lijek." 
</ab>
               <ab n="5">
(5) Momak izvrši što mu je anđeo naredio. I pošto su ribu ispekli,
 pojedoše je, </ab>
               <ab n="6">
(6) a onda nastaviše put dok se ne primakoše Ekbatani.


    </ab>
               <ab n="7">
(7) Mladić potom upita anđela: "Brate Azarja, čemu će služiti 
riblja jetra, srce i žuč?" </ab>
               <ab n="8">
(8) A on odgovori: "Srce i jetra služe 
kad koga muči demon ili zao duh: treba to pred takvim, bio muškarac 
ili žena, spaliti, i nikad ga zao duh više neće mučiti. </ab>
               <ab n="9">
(9) A 
žuč se uzima da se njome premažu oči na kojima su bijele mrlje,
 tako te bolesnik ozdravi."
    </ab>
               <ab n="10">
(10) Kad bijahu blizu Ekbatane, </ab>
               <ab n="11">
(11) anđeo reče mladiću: "Brate,
 noćas ćemo prenoćiti kod Raguela; on ti je rođak, a ima jedinicu 
kćer koja se zove Sara. </ab>
               <ab n="12">
(12) Ja ću gledati da ti je dadu za ženu,
 jer tebi pripada njezino nasljedstvo: jedini si od njezina roda,
 djevojka je lijepa i razborita. </ab>
               <ab n="13">
(13) Sad me poslušaj: govorit 
ću njenu ocu, i kad se vratimo iz Ragesa, proslavit ćemo svadbu. 
Jer ja znam da je Raguel, prema Mojsijevu zakonu, ne može dati 
drugome, a kad bi to uradio, zaslužio bi smrt, jer ti imaš pravo 
na nasljedstvo pred svakim drugim." </ab>
               <ab n="14">
(14) Onda mladić kaza anđelu: 
"Brate Azarja, čuo sam da je djevojka već bila dana sedmorici 
ljudi i da su svi nađeni mrtvi u svadbenoj sobi: </ab>
               <ab n="15">
(15) jedinac 
sam u oca; bojim se da ću, odem li k njoj, umrijeti kao i oni 
prije mene; jer nju ljubi neki demon koji ne čini zla drugima,
 osim onima koji joj se približe. Bojim se da ne umrem i da za 
sobom, zbog žalosti, ne povučem u grob svoga oca i svoju majku,
 a nemaju drugoga sina da ih sahrani." </ab>
               <ab n="16">
(16) Anđeo mu reče: "Ne 
sjećaš se kako ti je otac naredio da uzmeš za ženu samo onu koja 
pripada tvome rodu? Zato me poslušaj, brate: ona će biti tvoja 
žena, a ti se ne osvrći na demona, jer će još noćas biti tvoja. 
</ab>
               <ab n="17">
(17) Kad budeš ušao u svadbenu sobu, uzet ćeš tamjanova pepela 
i metnut ćeš na nj malo ribljeg srca i jetre; kad tako okadiš,
 demon će oćutjeti vonj i pobjeći će i neće se više vratiti. 
</ab>
               <ab n="18">
(18) Kad se htjedneš približiti k njoj, bdijte oboje i dozivajte 
milostivog Boga: on će vas spasiti i smilovati vam se. Ne boj 
se: ona ti je bila dosuđena oduvijek, ti ćeš je spasiti; ona 
će poći s tobom i mislim da ćeš s njom imati poroda."
    Kad je Tobija čuo sve to, odmah mu ona omilje i njegova se 
duša privinu uz njezinu.


</ab>
            </div>
            <div n="7" type="chapter">
               <ab n="1">
(7.1) Onda uđoše u Ekbatanu i pođoše prema kući Raguelovoj. Sara 
im dođe u susret, pozdravi ih i oni nju pozdraviše, pa ih ona 
uvede u kuću. </ab>
               <ab n="2">
(2) Raguel reče Edni, svojoj ženi: "Kako li je ovaj 
samo nalik na Tobita, moga rođaka!" </ab>
               <ab n="3">
(3) Raguel ih zapita: "Odakle 
ste, braćo?" Odgovoriše mu: "Mi pripadamo Naftalijevim sinovima 
koji su bili prognani u Ninivu." </ab>
               <ab n="4">
(4) Kaza im on: "Poznajete li 
Tobita, brata našega?" Oni odgovoriše: "Poznajemo ga." </ab>
               <ab n="5">
(5) Onda 
ih upita: "Je li dobro s njime?" Oni odgovoriše: "Živ je i dobro 
je." Tobija nadoda: "To je moj otac." </ab>
               <ab n="6">
(6) Nato ga Raguel zagrli,
 poljubi ga suznih očiju i blagoslovi ga čudeći se: "Ti si dakle 
sin onoga plemenitog i dobrog čovjeka." Doznavši da je Tobit 
izgubio vid, ražalosti se i zaplaka. </ab>
               <ab n="7">
(7) I žena mu Edna i kći 
Sara zaplakaše i primiše ih spremno. </ab>
               <ab n="8">
(8) Potom zaklaše ovna i 
pripremiše jela u izobilju.
    </ab>
               <ab n="9">
(9) Tobija kaza Rafaelu: "Brate Azarja, govori o onome o čemu 
si mi pripovijedao na putu."
    </ab>
               <ab n="10">
(10) Anđeo prozbori o tom s Raguelom, a on će Tobiji: "Jedi,
 pij i budi veseo, jer tebi pripada moja kći. Ipak ti moram otkriti 
istinu: </ab>
               <ab n="11">
(11) već bijah svoju kćer dao sedmorici, ali kad joj se 
približiše, svi noću pomriješe. Ali ti sada budi veseo." </ab>
               <ab n="12">
(12) Tobija 
odgovori: "Neću ništa okusiti dok se ne odlučite i ne izvršite 
što treba." Nato mu Raguel kaza: "Uzmi je od ovoga časa po pravdi: 
ti si njezin brat i ona pripada tebi. Milosrdni Bog neka vam 
udijeli sreću." </ab>
               <ab n="13">
(13) Zatim pozva Saru, svoju kćer; uzevši je za 
ruku, dade je kao zaručnicu Tobiji govoreći: "Evo, uzmi je prema 
Mojsijevu zakonu i odvedi je k svome ocu." I blagoslovi ih. </ab>
               <ab n="14">
(14) Onda 
pozva Ednu, ženu svoju. Dohvativši list, napisa ugovor i udari 
pečat. Potom počeše blagovati.
    </ab>
               <ab n="15">
(15) Nakon toga pozva Raguel Ednu, ženu svoju, i reče joj: 
"Sestro, pripremi drugu sobu i uvedi je." </ab>
               <ab n="16">
(16) Ona uradi kako 
joj je zapovjedio i uvede je. Kći zaplaka. </ab>
               <ab n="17">
(17) Vidjevši suze 
svoje kćeri, kaza joj: "Budi hrabra, kćerko: Gospodar neba i 
zemlje neka te nagradi milošću za tvoju bol. Budi hrabra, kćerko!"


</ab>
            </div>
            <div n="8" type="chapter">
               <ab n="1">
(8.1) Kad su povečerali, uvedoše Tobiju k Sari. </ab>
               <ab n="2">
(2) On se, ulazeći 
k njoj, sjeti Rafaelovih riječi: uze tamjanova pepela, metnu 
na nj riblje srce i jetru i okadi. </ab>
               <ab n="3">
(3) Tek što demon oćutje vonj,
 pobježe u Gornji Egipat, a anđeo ga ondje okova.
    </ab>
               <ab n="4">
(4) Kako su se zatvorili u sobu, Tobija ustade s postelje 
i reče: "Ustaj, sestro, molimo se da nam se Bog smiluje."
    </ab>
               <ab n="5">
(5) Onda se Tobija poče moliti:
    "Blagoslovljen da si, Bože naših
            otaca,
        blagoslovljeno sveto i slavno ime
            tvoje u sve vijeke!
    Blagoslivljala te nebesa
        i sva tvoja stvorenja u sve vijeke!
</ab>
               <ab n="6">
(6) Ti si stvorio Adama
        i dao mu pomoćnicu Evu:
        od njih je proizašao ljudski rod.
    Ti si rekao: 'Nije dobro da čovjek
            bude sam;
        načinimo mu pomoćnicu sličnu
            njemu.'
</ab>
               <ab n="7">
(7) Gospode, ne uzimam zbog pohote
            ovu svoju sestru
        nego po istini.
    Smiluj mi se
        i učini da s njom doživim starost."
    </ab>
               <ab n="8">
(8) I zajedno rekoše: "Amen, amen." </ab>
               <ab n="9">
(9) I zaspaše oboje te 
noći.
    </ab>
               <ab n="10">
(10) A Raguel usta i pođe da iskopa raku misleći: "Ako i on 
umre." </ab>
               <ab n="11">
(11) Raguel se vrati u svoju kuću </ab>
               <ab n="12">
(12) i kaza Edni, ženi 
svojoj: "Pošalji jednu od sluškinja da vidi je li živ. Ako je 
umro, pokopajmo ga odmah da nitko ne sazna." </ab>
               <ab n="13">
(13) Sluškinja otvori 
vrata, uđe i nađe kako oboje spavaju. </ab>
               <ab n="14">
(14) Izađe i javi im: "Dobro 
je, živ je."
    </ab>
               <ab n="15">
(15) Nato Raguel zahvali Bogu:
    "Blagoslovljen da si, Bože,
        svakim blagoslovom čistim
            i svetim.
    Blagoslivljali te sveti tvoji i sva
            tvoja stvorenja!
        Svi anđeli i svi izabranici tvoji
            blagoslivljali te u sve vijeke!
</ab>
               <ab n="16">
(16) Blagoslovljen jer si me razveselio
        i jer se nije dogodilo čega se bojah,
        nego si nam iskazao svoje bogato
            milosrđe.
</ab>
               <ab n="17">
(17) Blagoslovljen jer si se smilovao
        ovoj djeci što su jedina.
    Izlij na njih svoje milosrđe, Gospode,
        podari im da zavše život u
            zdravlju,
        sa srećom i milosrđem."
    </ab>
               <ab n="18">
(18) A zatim zapovjedi kućnoj čeljadi da zatrpaju raku. </ab>
               <ab n="19">
(19) Tada 
priredi gozbu koja je trajala četrnaest dana. </ab>
               <ab n="20">
(20) Prije nego 
što su izminuli svadbeni dani, Raguel uze zaklinjati Tobiju: 
"Ne idi na put dok se ne navrši četrnaest svadbenih dana, </ab>
               <ab n="21">
(21) a 
onda primi polovicu imutka i vrati se živ i zdrav svome ocu. 
Drugi ćeš dio dobiti poslije moje i ženine mi smrti."


</ab>
            </div>
            <div n="9" type="chapter">
               <ab n="1">
(9.1) Onda Tobija pozva Rafaela i reče mu: </ab>
               <ab n="2">
(2) "Brate Azarja, uzmi 
sa sobom jednog slugu i dvije deve pa idi Gabaelu u Rages koji 
se nalazi u Mediji: uzmi od njega novac pa dovedi i njega na 
pir, </ab>
               <ab n="3">
(3) jer me Raguel zaklinjao da ne odlazim. </ab>
               <ab n="4">
(4) Znaš da moj 
otac broji dane, pa budem li se mnogo zadržavao, bit će zabrinut 
veoma."
    </ab>
               <ab n="5">
(5) Tada Rafael ode. Provede noć u Gabaela i dade mu obveznicu. 
Gabael izvuče zapečaćene vrećice te mu ih izruči. </ab>
               <ab n="6">
(6) Brzo se 
krenuše obojica i dođoše na pir. Tobija blagoslovi svoju ženu.


</ab>
            </div>
            <div n="10" type="chapter">
               <ab n="1">
(10.1) A otac Tobijin brojio svaki dan. I kad je prošlo vrijeme za 
povratak a sina ne bijaše, </ab>
               <ab n="2">
(2) reče Tobit: "Možda su odbijeni? 
Ili je možda umro Gabael pa novac nije predan?" </ab>
               <ab n="3">
(3) I rastuži 
se veoma. </ab>
               <ab n="4">
(4) Kaza mu žena: "Dijete je stradalo kad ga tako dugo 
nema." </ab>
               <ab n="5">
(5) I poče jadikovati: "Kako da ne budem zabrinuta, dijete 
moje, kad sam ti dopustila da odeš, svjetlo očiju mojih!"
    </ab>
               <ab n="6">
(6) Tobit je stade tješiti: "Šuti, ne govori: njemu je dobro." 
</ab>
               <ab n="7">
(7) Ona mu odgovori: "Šuti ti i ne zavaravaj me; znam ja, stradalo 
je dijete moje."
    Svakog je dana izlazila na cestu kojom je sin krenuo na put; 
danju ne bi ni dodirnula jela, a noću nije prestajala jadikovati 
za svojim Tobijom.
    Kad prođe četrnaest dana svadbenih za kojih Raguel zaklinjaše 
Tobiju da ostane, </ab>
               <ab n="8">
(8) Tobija kaza Raguelu: "Pusti me da idem, 
jer su već otac moj i majka moja izgubili nadu da će me još ugledati." 
</ab>
               <ab n="9">
(9) Tast ga zamoli: "Ostani kod mene, a ja ću se pobrinuti da 
pronađem nekoga koji će ocu tvome donijeti vijesti o tebi." Ali 
mu Tobija odvrati: "Ne, nego me pusti da idem k ocu svome!"


    </ab>
               <ab n="10">
(10) Raguel onda ustade, preda mu Saru, njegovu ženu, i polovicu 
imutka, sluge, stoku i novac. </ab>
               <ab n="11">
(11) Pošto ih je blagoslovio, oprosti 
se s njima govoreći: "Djeco, Bog nebeski nek' vam udijeli sreću 
još prije nego što umrem."
    </ab>
               <ab n="12">
(12) A svojoj kćeri kaza: "Poštuj svekra i svekrvu: oni su 
ti sada roditelji. I da čujem samo dobre vijesti o tebi." I poljubi 
je.
    </ab>
               <ab n="13">
(13) Onda Edna reče Tobiji: "Ljubljeni brate moj, nek' ti 
Gospodar neba dade sretan povratak, a meni neka udijeli milost 
da vidim djecu koju ćeš imati s mojom Sarom, da osjetim radost 
pred Gospodom. Evo, predajem ti kćer svoju na čuvanje: ne žalosti 
je."
    </ab>
               <ab n="14">
(14) Zahvalivši Bogu što mu je udijelio sretan put i poželjevši 
blagoslov Raguelu i Edni, ženi njegovoj, Tobija krenu.


</ab>
            </div>
            <div n="11" type="chapter">
               <ab n="1">
(11.1) Nastaviše put dok se ne približiše Ninivi. </ab>
               <ab n="2">
(2) Onda Rafael 
kaza Tobiji: "Ne znaš li, brate, u kakvu si stanju ostavio oca 
svoga? </ab>
               <ab n="3">
(3) Potrčimo nas dvojica prije tvoje žene i priredimo kuću: 
</ab>
               <ab n="4">
(4) uzmi u ruku riblju žuč." Krenuše, a pas za njima.
    </ab>
               <ab n="5">
(5) Dotle je Ana sjedila i gledala na put ne bi li ugledala 
svoje dijete. </ab>
               <ab n="6">
(6) Izdaleka ga opazi pa reče Tobitu: "Evo, vraća 
se sin tvoj i čovjek koji ga pratio."
    </ab>
               <ab n="7">
(7) A Rafael reče Tobiji: "Znam da će otac tvoj otvoriti oči. 
</ab>
               <ab n="8">
(8) Ribljom žuči namaži njegove oči, a on će ih, oćutjevši svrbež,
 protrljati i tako skinuti s njih bijele mrlje i tebe vidjeti."
    </ab>
               <ab n="9">
(9) Dotle se Ana, potrčavši naprijed, baci u zagrljaj sinu 
svome i reče mu: "Opet te vidim, sine moj! Od ovoga časa mogu 
mirno umrijeti!" Nato oboje zaplakaše.


    </ab>
               <ab n="10">
(10) Tobit iziđe na vrata i spotače se, ali sin potrča k njemu 
</ab>
               <ab n="11">
(11) i pridrža ga, razmaza žuč ocu preko očiju i kaza: "Hrabro,
 oče moj!" </ab>
               <ab n="12">
(12) Kad ga oči zasvrbješe, protrlja ih, a iz očinjih 
mu se kutića oljuštiše bijele mrlje. </ab>
               <ab n="13">
(13) Ugledavši sina, zagrli 
ga, zaplaka i probesjedi:
</ab>
               <ab n="14">
(14) "Blagoslovljen da si, Bože,
        blagoslovljeno tvoje ime uvijeke
        i blagoslovljeni svi tvoji sveti
            anđeli!
    Jer si me udario pa se smilovao na
            me:
        evo gledam svoga sina Tobiju!"
    </ab>
               <ab n="15">
(15) Njegov sin, sav sretan, uđe u kuću te izvijesti oca o 
velikim događajima što su mu se zbili u Mediji.
    </ab>
               <ab n="16">
(16) Tobit, prepun radosti i blagoslivljajući Boga, pođe u 
susret snahi, prema vratima Ninive. Oni koji su ga vidjeli kako 
hoda bijahu zadivljeni što je progledao, a Tobit priznavaše pred 
njima da mu se Bog smilovao.


    </ab>
               <ab n="17">
(17) Kada Tobit dođe do Sare, snahe svoje, pozdravi je govoreći 
joj:
    "Dobro došla, kćeri moja! Blagoslovljen Bog koji te doveo 
k nama! I neka su ti blagoslovljeni i otac i majka!"
    </ab>
               <ab n="18">
(18) I velika radost obuze svu braću njegovu u Ninivi. </ab>
               <ab n="19">
(19) A 
dođoše i Ahikar i njegov nećak Nasbas pa se Tobijina svadba u 
veselju slavila sedam dana.


</ab>
            </div>
            <div n="12" type="chapter">
               <ab n="1">
(12.1) Potom Tobit pozva Tobiju, sina svoga, i reče mu: "Sine, pobrini 
se za plaću čovjeku koji je išao s tobom; a treba mu dati i štogod 
povrh toga."
    </ab>
               <ab n="2">
(2) Sin odgovori: "Neću štetovati dadem li mu i polovicu onoga 
što sam donio, </ab>
               <ab n="3">
(3) jer me doveo k tebi zdrava, izliječio moju 
ženu, podigao moj novac, a onda i tebi vratio zdravlje." </ab>
               <ab n="4">
(4) Starac 
odgovori: "To mu s pravom pripada!"
    </ab>
               <ab n="5">
(5) Onda pozva anđela i kaza mu: "Uzmi polovicu od svega onoga 
što ste donijeli." </ab>
               <ab n="6">
(6) Tada anđeo pozva njih dvojicu u stranu 
i reče im:
    "Blagoslivljajte Boga, hvalite ga i veličajte, hvalite ga 
pred svim živima zbog onoga što je za vas učinio. Lijepo je hvaliti 
Boga i uznositi ime njegovo; bogobojazno razglašavati djela njegova. 
</ab>
               <ab n="7">
(7) Lijepo je čuvati tajnu kraljevu, ali je slavno otkrivati djela 
Božja. Činite dobro, i neće vas zlo snaći.
    </ab>
               <ab n="8">
(8) Dobra je molitva s postom, s milostinjom i s pravednošću. 
Bolje je malo s pravednošću nego mnogo s nepravdom. Bolje je 
dijeliti milostinju nego sabirati u hrpe zlato. </ab>
               <ab n="9">
(9) Milostinja 
oslobađa od smrti, ona čisti od svakoga grijeha. Koji dijele 
milostinju i čine pravednost napunit će se života, </ab>
               <ab n="10">
(10) a koji 
griješe bit će dušmani životu svome.
    </ab>
               <ab n="11">
(11) Neću vam sakriti ništa: kazah već da je lijepo čuvati 
tajnu kraljevu, ali je slavno otkrivanje Božjih djela. </ab>
               <ab n="12">
(12) I 
kad ste molili ti i tvoja snaha Sara, ja sam nosio vaše molitve 
Svetome; kad si ti pokapao mrtve, i ja sam bio uza te; </ab>
               <ab n="13">
(13) kad 
se nisi skanjivao da ustaneš i prekineš svoj ručak da bi pokopao 
onog mrtvaca, nije mi bilo skriveno da vršiš dobro djelo; i bio 
sam s tobom. </ab>
               <ab n="14">
(14) Sada, Bog me poslao da izliječim tebe i tvoju 
snahu Saru. </ab>
               <ab n="15">
(15) Ja sam Rafael, jedan od sedmorice svetih anđela 
koji na nebesima donose molitve svetih i stupaju pred Slavom 
Svetoga!"
    </ab>
               <ab n="16">
(16) Njih se dvojica preplašiše i padoše ničice, jer ih zahvati 
velik strah. </ab>
               <ab n="17">
(17) Ali im anđeo reče:
    "Ne plašite se! Mir s vama! Blagoslivljajte Boga uvijeke! 
</ab>
               <ab n="18">
(18) Ta ja ne dođoh jer se meni svidjelo, nego po zapovijedi Boga 
našega: zato ga blagoslivljajte uvijeke. </ab>
               <ab n="19">
(19) Sve sam dane dopuštao 
da me vide vaše oči, ali nisam ni jeo ni pio: vi ste motrili 
samo privid. </ab>
               <ab n="20">
(20) Sada hvalite Boga, a ja se vraćam onome koji 
me i poslao. Zapišite u knjizi sve što se zbilo."
    </ab>
               <ab n="21">
(21) Onda oni ustadoše, ali ga više ne vidješe. Hvalili su 
velika i čudesna djela Božja i pripovijedali kako im se ukazao 
anđeo Gospodnji.


</ab>
            </div>
            <div n="13" type="chapter">
               <ab n="1">
(13.1) Tobit potom napisa molitvu u radosti i reče:
</ab>
               <ab n="2">
(2) "Blagoslovljen Bog, koji živi uvijeke,
        i njegovo kraljevstvo!
    Jer on kažnjava i prašta,
        dovodi u Podzemlje i odande izvodi,
        i nema toga tko bi izmakao
            njegovoj ruci.
</ab>
               <ab n="3">
(3) Hvalite ga, sinovi Izraelovi, pred
            poganima,
        jer vas je on među njih rasuo.
</ab>
               <ab n="4">
(4) Objavljujte njegovu veličinu
        uzdižući ga nad sve živo,
    jer on je naš Gospod i Bog,
        on je naš otac za sve vjekove.
</ab>
               <ab n="5">
(5) On nas kažnjava zbog naših zlih
            djela,
        ali će se opet smilovati na nas
    i sabrati nas iz svih naroda
        među koje smo razasuti.
</ab>
               <ab n="6">
(6) Obratite se k njemu svim srcem
            svojim
        i svom dušom svojom
        da činite pred njim istinu,
    i on će se okrenuti k vama,
        i neće skrivati lica svoga od vas.
</ab>
               <ab n="7">
(7) Gledajte što učini s vama,
        na sva ga usta slavite i hvalite,
    blagoslivljajte Gospoda pravde
        i uzvisujte kralja vjekova.
</ab>
               <ab n="8">
(8) Ja ga u zemlji progonstva hvalim
        i očitujem njegovu moć i veličinu
            grešnom narodu.
    Obratite se, grešnici, i činite pravdu
            pred njim.
        Tko zna hoće li pogled svrnuti
            na vas
        i milost vam iskazati!
</ab>
               <ab n="9">
(9) Boga svoga ja uznosim,
        i duša moja hvali kralja nebeskoga,
        i radosno klikće veličini njegovoj:
</ab>
               <ab n="10">
(10) tako neka kazuju svi
        i hvale ga u Jeruzalemu!
    Jeruzaleme, grade sveti!
        On će te kazniti zbog djela sinova
            tvojih,
        ali će se opet smilovati sinovima
            pravednih.
</ab>
               <ab n="11">
(11) Podaj hvalu Gospodu zanosno
        i blagoslivljaj kralja vjekova
        da ti njegov Šator ponovno bude
            podignut uz veselje;
</ab>
               <ab n="12">
(12) da bi se u tebi obradovali prognani
        i da bi u tebi ljubav našli siromasi
        za sva pokoljenja.
</ab>
               <ab n="13">
(13) Narodi će dolaziti izdaleka
        k imenu Gospoda Boga
    donoseći u rukama darove,
        darove za kralja nebeskoga:
        pokoljenja upravljat će ti radosne
            hvale.
</ab>
               <ab n="14">
(14) Prokleti svi oni koji te mrze,
        blagoslovljeni zauvijek oni koji te
            ljube.
</ab>
               <ab n="15">
(15) Veseli se i raduj se zbog sinova
            pravednih,
        jer će biti sakupljeni
        i blagoslivljat će Gospoda
            pravednih.
    Blaženi oni koji te ljube!
        Veselit će se zbog tvoga mira!
</ab>
               <ab n="16">
(16) Blaženi svi koji se rastužiše zbog
            tvojih nesreća,
        jer će se radovati kad vide svu
            tvoju slavu
        i radovat će se uvijeke.
    Duša moja neka hvali Boga, kralja
            velikoga!
</ab>
               <ab n="17">
(17)     Jer će Jeruzalem biti obnovljen
            safirom i smaragdom,
        njegove zidine dragim kamenjem,
    tornjevi i bedemi čistim zlatom,
        a trgovi popločani berilom,
            dijamantom
        i dragim kamenjem iz Ofira.
</ab>
               <ab n="18">
(18) Njegove će ulice kazivati: 'Aleluja!'
        i klicat će: 'Blagoslovljen Bog,
            uzvišen dovijeka.'"


</ab>
            </div>
            <div n="14" type="chapter">
               <ab n="1">
(14.1) Tobit završi pohvalu. </ab>
               <ab n="2">
(2) Bilo mu je pedeset i osam godina 
kad je oslijepio, a poslije osam godina opet je progledao. Nastavio 
je dijeliti milostinju i sveudilj se bojao Gospoda Boga te ga 
hvalio. </ab>
               <ab n="3">
(3) Doživio je duboku starost.
    Na samrti dozva k sebi sina i sinove sina svoga te kaza Tobiji: 
"Sinko, uzmi djecu svoju: evo, ostario sam i već sam blizu da 
se odijelim od života. </ab>
               <ab n="4">
(4) Preseli se u Mediju, sinko, jer znam 
da će se sve dogoditi s Ninivom što je o njoj nagovijestio prorok 
Jona: bit će razrušena, a u Mediji bit će mir za neko vrijeme; 
naša braća koja se još nalaze u domovini bit će razasuta daleko 
od lijepe zemlje, Jeruzalem će opustjeti, a Dom Gospodnji koji 
se nalazi u njemu izgorjet će i bit će pust za neko vrijeme. 
</ab>
               <ab n="5">
(5) Ali će se Bog opet smilovati njima i vratit će ih u njihovu 
zemlju; onda će oni sagraditi hram, ali ne onakav kakav je bio 
prije, dok se ne ispuni određeno vrijeme. Poslije toga vratit 
će se iz krajeva progonstva i podići Jeruzalem s velikim počastima. 
I Dom Božji u njemu bit će sazidan od nadasve vrijedne građe 
za sva buduća pokoljenja, kao što su kazali za nj proroci: </ab>
               <ab n="6">
(6) svi 
će se narodi uistinu obratiti i bojat će se Gospoda Boga i pokopat 
će svoje idole; svi će narodi blagoslivljati Gospoda. </ab>
               <ab n="7">
(7) Onda 
će narod njegov hvaliti Boga, a Gospod će uzdići narod svoj i 
bit će radosni svi oni koji ljube Gospoda Boga u istini i pravdi 
vršeći milosrđe prema braći svojoj.
    </ab>
               <ab n="8">
(8) I tako, sine, otiđi iz Ninive, jer će sve biti što je 
nagovijestio prorok Jona. </ab>
               <ab n="9">
(9) Ti pak drži zakon i zapovijedi, 
budi milosrdan i pravedan da ti bude dobro. Časno me pokopaj,
 a uza me pokopaj majku svoju. Poslije toga ne ostani više ni 
jednoga dana u Ninivi.
    </ab>
               <ab n="10">
(10) Sinko moj, razmotri što Aman učini Ahikaru koji ga je 
uzgojio: iz svjetla baci ga u tamu i tako zlim plati dobro njegovo. 
Ali Ahikar bje spašen, a onoga stiže zaslužena kazna: siđe on 
u tminu. Ahikar dijeljaše milostinju i spasi se od smrtonosne 
zamke koju mu onaj priredi; u zamku Aman pade i poginu.
    </ab>
               <ab n="11">
(11) Dakle, sinovi moji, vidite kakvu snagu ima milostinja 
i kako pravda spašava."
    To rekavši, izdahnu. Bijaše mu sto pedeset i osam godina. 
Tobija mu priredi častan ukop.
    </ab>
               <ab n="12">
(12) Kad Ana umrije, pokopa je uz oca, pa sa ženom i svojim 
sinovima krenu u Ekbatanu, k svome tastu Raguelu.
    </ab>
               <ab n="13">
(13) Tu doživje časnu starost, časno pokopa svoga tasta i 
punicu te naslijedi imutak njihov, kao što je naslijedio i očev.
    </ab>
               <ab n="14">
(14) Umrije u Ekbatani, u sto dvadeset i sedmoj godini života. 
Prije nego što je izdahnuo, doznao je za propast Ninive, koju 
razoriše Nabukodonozor i Asuer.
    Tako se prije smrti uzradova nad propašću Ninive.
</ab>
            </div>
         </div>
         <div n="70" ana="Sir" type="book">
            <div n="1000" type="chapter">
               <ab n="1">
    (1) Mnoge su nam i velike darove darovali Zakon, Proroci i 
ostali Pisci koji su slijedili iza njih. Zato valja pohvaliti 
Izraela zbog naobrazbe i mudrosti. Ali nije dovoljno da se ljudi 
sami nauče knjizi, (5) već treba da riječju i perom koriste i 
drugim ljudima, te se moj djed Isus, posvetivši se ustrajnom 
čitanju Zakona, Proroka (10) i ostalih predačkih Knjiga i stekavši 
golemo iskustvo - najposlije i sam našao ponukanim da napiše 
štogod poučno i mudro, kako bi oni koji su željni pouke proučili 
to, pa tako još više uznapredovali u životu prema Zakonu.
    (15) Zato, molim, čitajte blagohotno i pozorno ovo moje djelo 
i oprostite (20) ako nismo uspjeli naći primjeren oblik ovom ili 
onom izrazu, jer valja znati da hebrejski izričaji, prevedeni 
na drugi jezik, gube od svoje snage. Štoviše, prouči li se sam 
Zakon, Proroci (25) i ostale Knjige, opazit će se povelika razlika 
između prijevoda i izvornika.
    Kad sam u trideset i osmoj godini vladavine kralja Euergeta 
došao u Egipat i boravio ondje neko vrijeme, našao sam djelo 
veoma poučno. (30) Odlučih stoga uložiti sav trud i mar da prevedem 
ovu knjigu. Uložih mnogo bdjenja i znanja, tijekom tog vremena,
 da bih posao obavio i objavio knjigu, osobito na korist onima 
koji se u tuđini žele baviti naukom (35) i pripravni su prilagoditi 
svoje običaje kako bi živjeli prema Zakonu.
    </ab>
            </div>
            <div n="1" type="chapter">
               <ab n="1">
(1.1) Svaka je mudrost od Gospoda
i s njime je dovijeka.
</ab>
               <ab n="2">
(2) Tko će izbrojiti pijesak morski
        i kaplje kišne i dane vječnosti?
</ab>
               <ab n="3">
(3) Tko će istražiti nebesku visinu,
        zemaljsku širinu i dubinu bezdana?
</ab>
               <ab n="4">
(4) Mudrost je stvorena prije svega
            ostalog,
        i misaon razbor vječan je. </ab>
               <ab n="5">
(5)  #
</ab>
               <ab n="6">
(6) Komu se otkrio korijen mudrosti
        i tko znade njezine namisli? </ab>
               <ab n="7">
(7)  #
</ab>
               <ab n="8">
(8) Samo je jedan mudar i uistinu
            strašan
        kad sjedi na prijestolju svojem -
            Gospod.
</ab>
               <ab n="9">
(9) On ju je stvorio, gledao i izbrojio,
        izlio je na sva svoja djela,
</ab>
               <ab n="10">
(10) na svako tijelo prema veličini
            njegovoj
        i obdario njome one koji ga ljube.


</ab>
               <ab n="11">
(11) Strah je Gospodnji slava i hvala,
        veselje i vijenac radosti.
</ab>
               <ab n="12">
(12) Strah Gospodnji sladi srce,
        daje radost, veselje i dug život.
</ab>
               <ab n="13">
(13) Tko se boji Gospoda, sretan je na
            svršetku
        i blagoslovljen u dan svoje smrti.

</ab>
               <ab n="14">
(14) Strah Gospodnji početak je
            mudrosti,
        s vjernima je ona stvorena
            u utrobi majčinoj.
</ab>
               <ab n="15">
(15) Svila je gnijezdo s temeljem vječnim
            među ljudima
        i bit će vjerna porodu njihovu.
</ab>
               <ab n="16">
(16) Strah je Gospodnji punina mudrosti,
        ona ih opija svojim plodovima.
</ab>
               <ab n="17">
(17) Dom im napunja milinama
        i klijeti svojim urodom.
</ab>
               <ab n="18">
(18) Strah Gospodnji vijenac je mudrosti
        koji cvate mirom i zdravljem.
</ab>
               <ab n="19">
(19) Gospod je nju gledao i izbrojio
        i izlio spoznaju i razbor,
        uzvisio slavu onih koji je
            posjeduju.

</ab>
               <ab n="20">
(20) Strah Gospodnji korijen je mudrosti,
        a izdanci su dug život. </ab>
               <ab n="21">
(21)  # 


</ab>
               <ab n="22">
(22) Strast opakoga ne može opravdati,
        jer mu teret strasti donosi pad.
</ab>
               <ab n="23">
(23) Strpljiv čovjek podnosi do u pravi
            čas,
        a na kraju uživa radost.
</ab>
               <ab n="24">
(24) On krije svoje riječi do pravog trena,
        i usta mnogih govore o njegovu
            razboru.


</ab>
               <ab n="25">
(25) U riznicama mudrosti zagonetke su
            spoznaje,
        ali je grešniku mrska pobožnost.
</ab>
               <ab n="26">
(26) Želiš li mudrost, vrši zapovijedi,
        i Gospod će ti je dati.
</ab>
               <ab n="27">
(27) Jer strah je Gospodnji mudrost
            i pouka,
        i Gospodu je draga vjernost
            i krotkost.
</ab>
               <ab n="28">
(28) Ne opiri se strahu Gospodnjem
        i ne pristupaj Gospodu dvolična
            srca.
</ab>
               <ab n="29">
(29) Ne budi licemjer pred ljudima
        i pazi na usne svoje.
</ab>
               <ab n="30">
(30) Ne uznosi se, da ne padneš
        i da se ne osramotiš,
    jer Gospod će otkriti tvoje tajne
        i poniziti te pred svim zborom,
    jer nisi dosegao straha Gospodnjeg
        i jer ti je srce puno prijevare.


</ab>
            </div>
            <div n="2" type="chapter">
               <ab n="1">
(2.1) Sine moj, ako želiš služiti Gospodu,
pripravi dušu svoju na kušnju.
</ab>
               <ab n="2">
(2) Učvrsti svoje srce i budi jak
        i ne nagli kad napast dođe.
</ab>
               <ab n="3">
(3) Prioni uz Boga i ne odmeći se,
        da bi bio slavljen na svoj
            posljednji dan.
</ab>
               <ab n="4">
(4) Primi sve što te stigne
        i budi strpljiv u nestalnosti svoje
            bijede.
</ab>
               <ab n="5">
(5) Jer kao što se u vatri kuša zlato,
        tako i odabranici u peći poniženja.
</ab>
               <ab n="6">
(6) Vjeruj u Gospoda, i on će ti pomoći,
        kroči pravom stazom i uzdaj se
            u njega.
</ab>
               <ab n="7">
(7) Vi što se bojite Gospoda, očekujte
            njegovu milost
        i ne skrećite s pravoga puta,
            da ne propadnete.
</ab>
               <ab n="8">
(8) Vi što se bojite Gospoda, uzdajte
            se u nj
        i plaća vam neće propasti.
</ab>
               <ab n="9">
(9) Vi što se bojite Gospoda, nadajte
            se dobru,
        vječnoj radosti i milosti.
</ab>
               <ab n="10">
(10) Pogledajte prošla pokoljenja i vidite:
        je li se ikad postidio tko se uzdao
            u Gospoda?
    Je li ikad ostavljen tko ga se
            ustrajno bojao?
        Je li ikad prezren koji ga je
            u pomoć zvao?
</ab>
               <ab n="11">
(11) Tȁ Gospod je sućutan i milostiv,
        on oprašta grijehe i izbavlja
            u danima nevolje.
</ab>
               <ab n="12">
(12) Jao strašljivim srcima i lijenim
            rukama
        i grešniku koji hodi dvjema
            stazama.
</ab>
               <ab n="13">
(13) Jao mlaku srcu koje ne vjeruje,
        jer takvo neće naći zaštite.
</ab>
               <ab n="14">
(14) Jao vama koji ste izgubili
            izdržljivost:
        što ćete raditi kad vas Gospod
            pohodi?
</ab>
               <ab n="15">
(15) Koji se boje Gospoda slušaju
            njegove riječi,
        i koji ga ljube drže se putova
            njegovih.
</ab>
               <ab n="16">
(16) Koji se boje Gospoda čine što je
            njemu po volji,
        i koji ga ljube uživaju u njegovu
            Zakonu.
</ab>
               <ab n="17">
(17) Koji se boje Gospoda pripravljaju
            se srcem svojim
        i pred njim se ponizuju.

</ab>
               <ab n="18">
(18) Predajmo se u ruke Gospodnje,
        a ne u ruke ljudske:
    jer kakvo je u Gospoda veličanstvo,
        takva je i njegova milost.


</ab>
            </div>
            <div n="3" type="chapter">
               <ab n="1">
(3.1) Djeco, slušajte mene, oca svoga,
i radite tako da se spasite.
</ab>
               <ab n="2">
(2) Jer Gospod slavi oca u djeci
            njegovoj
        i učvršćuje pravo majke
            nad sinovima njezinim.
</ab>
               <ab n="3">
(3) Tko štuje oca okajava grijehe svoje,
</ab>
               <ab n="4">
(4)     i tko časti majku svoju
            sabire blago.
</ab>
               <ab n="5">
(5) Tko štuje oca radovat će se sa svoje
            djece
        i bit će uslišen u dan molitve svoje.
</ab>
               <ab n="6">
(6) Tko časti oca svojeg, dugo živi;
        tko čini radost majci svojoj
            sluša Gospoda.
</ab>
               <ab n="7">
(7)     On služi roditeljima svojim
            kao svojim gospodarima.
</ab>
               <ab n="8">
(8) Sine moj, riječju i djelom štuj
            oca svoga
        da te od njega stigne blagoslov.
</ab>
               <ab n="9">
(9) Jer blagoslov očev učvršćuje kuću
            djeci,
        a majčina kletva temelje im ruši.
</ab>
               <ab n="10">
(10) Ne traži časti u sramoti oca svojeg,
        jer ti očeva sramota nije na čast.
</ab>
               <ab n="11">
(11) Jer čovjeku dolazi čast od počasti
            oca njegova,
        a prezrena majka sramota je djeci.
</ab>
               <ab n="12">
(12) Sine moj, pomozi oca svoga
            u starosti
        i ne žalosti ga za života njegova.
</ab>
               <ab n="13">
(13) Ako mu i razum klone, budi blag
            s njime
        i ne grdi ga ti, koji si u punoj
            snazi.
</ab>
               <ab n="14">
(14) Jer, ne zaboravlja se milost
            prema ocu,
        već se uračunava u oprost grijeha.
</ab>
               <ab n="15">
(15) U danima tvoje nevolje
        Gospod će te se sjetiti:
    kao što se led topi na suncu,
        tako će se iskopnjeti tvoji grijesi.
</ab>
               <ab n="16">
(16) Od hulitelja nije bolji
            tko prezire oca,
        i Gospod proklinje onoga tko
            vrijeđa majku.


</ab>
               <ab n="17">
(17) Sine moj, budi krotak u poslu
            svojem,
        i bit ćeš voljeniji nego onaj koji
            darove dijeli.
</ab>
               <ab n="18">
(18) Što si veći to se većma ponizi
        da nađeš milost u Gospoda.
</ab>
               <ab n="19">
(19) Jer veliko je milosrđe Božje
        i poniznima otkriva tajnu svoju.
</ab>
               <ab n="20">
(20) Iako je velika moć Gospoda,
        on prima počast poniznih.
</ab>
               <ab n="21">
(21) Ne idi za onim što ti je previsoko
        i ne istražuj ono što je iznad
            tvojih snaga.
</ab>
               <ab n="22">
(22) Trsi se duhom svojim oko onoga
            što ti je dano
        i ne bavi se pojavama otajstvenim.
</ab>
               <ab n="23">
(23) Ne trudi se oko onog
            što je iznad tvoje snage,
        jer i ono čemu su te učili
            već je pregolemo
        za um ljudski.
</ab>
               <ab n="24">
(24) Mnoge već zavede njihova
            umišljenost,
        i opaka uobraženost iskrivi
            im misli. </ab>
               <ab n="25">
(25)  #


</ab>
               <ab n="26">
(26) Tvrdokorno srce u zlu završava,
        i tko pogibelj ljubi, u njoj i
            propada.
</ab>
               <ab n="27">
(27) Tvrdokorno srce oteščalo je od
            nevolja,
        i grešnik gomila grijeh na grijeh.
</ab>
               <ab n="28">
(28) Nema lijeka bolesti oholnika,
        jer se opačina u njem ukorijenila.
</ab>
               <ab n="29">
(29) Srce razborita čovjeka razmišlja
            o izrekama,
        i pažljivo uho san je mudracu.


</ab>
               <ab n="30">
(30) Kao što voda gasi uzbuktali oganj,
        tako i milosrđe čisti od grijeha.
</ab>
               <ab n="31">
(31) Tko dobročinstva uzvraća
            misli na budućnost,
        i u času svojeg pada naći će
            potporu.
</ab>
            </div>
            <div n="4" type="chapter">
               <ab n="1">
(4.1) Sine moj, ne uskraćuj milodara
siromahu
        i ne daj da dugo iščekuju oči
            ubogoga.
</ab>
               <ab n="2">
(2) Ne žalosti dušu gladnu
        i ne draži čovjeka u oskudici
            njegovoj.
</ab>
               <ab n="3">
(3) Ne razdražuj srca ogorčena
        i ne pusti uboga da čeka na
            dan tvoj.
</ab>
               <ab n="4">
(4) Ne odbij molbe nevoljnika
        i ne odvraćaj lice svoje od
            siromaha.
</ab>
               <ab n="5">
(5) Ne odvrati pogleda svoga
            od potrebita
        i ne daj nikomu prilike da te kune.
</ab>
               <ab n="6">
(6) Jer prokune li te tko u tjeskobi duše
            svoje,
        Tvorac će njegov uslišiti mu vapaj.

</ab>
               <ab n="7">
(7) Nastoj omiljeti društvu
        i prigni glavu pred vladarem.
</ab>
               <ab n="8">
(8) Saslušaj siromaha
        i uljudno mu odzdravi;
</ab>
               <ab n="9">
(9) izbavi potlačena od njegova
            tlačitelja
        i ne budi podao u svojoj presudi.

</ab>
               <ab n="10">
(10) Budi kao otac sirotama
        i kao muž budi na pomoć
            udovicama.
    I bit ćeš kao sin Svevišnjemu,
        koji će te ljubiti više nego tvoja
            majka.


</ab>
               <ab n="11">
(11) Mudrost odgaja sinove svoje
        i brine se za one koji je traže.
</ab>
               <ab n="12">
(12) Tko ljubi nju, ljubi život,
        i koji je rano traže ispunit će se
            srećom.
</ab>
               <ab n="13">
(13) Tko je posjeduje baštinit će čast,
        i kamo god krene, Gospod ga
            blagoslivlja.
</ab>
               <ab n="14">
(14) Služe Svetomu koji njoj služe,
        i Gospod ljubi one koji ljube nju.
</ab>
               <ab n="15">
(15) Tko nju posluša sudi pravedno,
        i tko se nje drži on je na
            pouzdanu.
</ab>
               <ab n="16">
(16) Ako se u nju ufa, onda je i baštini,
        i ona ostaje u posjedu njegovih
            potomaka.
</ab>
               <ab n="17">
(17) Jer iako u početku vodi putem
            krivudavim,
        nagoni ga na tjeskobu i drhtavicu,
    muči ga stegom svojom
        dok se ne mogne u nj pouzdati,
        iskušava ga zapovijedima svojim,
</ab>
               <ab n="18">
(18) a na kraju će ga privesti pravom
            putu
        i otkriti mu svoje tajne.

</ab>
               <ab n="19">
(19) Ako odluta, ona ga ostavlja
        i predaje njegovoj propasti.


</ab>
               <ab n="20">
(20) Sine moj, pazi na prilike
            i čuvaj se zla,
        i ne stidi se samoga sebe.
</ab>
               <ab n="21">
(21) Jer ima stid što vodi grijehu,
        kao i stid koji je čast i milost.
</ab>
               <ab n="22">
(22) Ne budi pristran protiv sebe
            samoga
        i ne stidi se na svoju propast.
</ab>
               <ab n="23">
(23) Ne susteži svoje riječi u pravo
            vrijeme
        i ne skrivaj svoje mudrosti.
</ab>
               <ab n="24">
(24) Jer se u govoru očituje mudrost
        i po riječima otkriva naobrazba.
</ab>
               <ab n="25">
(25) Ne protivi se istini,
        radije se crveni zbog svojeg
            neznanja.
</ab>
               <ab n="26">
(26) Ne stidi se priznati svoje grijehe
        i ne opiri se struji rijeke.
</ab>
               <ab n="27">
(27) Ne ponizuj se pred budalom
        i ne budi pristran pred
            mogućnicima.
</ab>
               <ab n="28">
(28) Do smrti se bori za istinu,
        i Gospod će se boriti za te.

</ab>
               <ab n="29">
(29) Ne budi silovit na jeziku
        a lijen i mlitav na djelu.
</ab>
               <ab n="30">
(30) Ne budi kao lav u svojoj kući,
        a strašljivac prema svojim
            slugama.
</ab>
               <ab n="31">
(31) Nek' ti ne bude ruka ispružena za
            primanje,
        a stisnuta u vrijeme vraćanja.


</ab>
            </div>
            <div n="5" type="chapter">
               <ab n="1">
(5.1) Ne oslanjaj se na svoje bogatstvo
i ne reci: "Ja imam dosta."
</ab>
               <ab n="2">
(2) Ne idi za svojom željom i svojom
            snagom,
        slijedeći strasti svoga srca.
</ab>
               <ab n="3">
(3) Ne reci: "Tko mi što može?"
        jer će te Gospod kazniti.
</ab>
               <ab n="4">
(4) Ne reci: "Griješio sam, pa što!"
        jer Gospod umije čekati.
</ab>
               <ab n="5">
(5) Ne uzdaj se toliko u oproštenje
        da gomilaš grijeh na grijeh.
</ab>
               <ab n="6">
(6) Ne reci: "Veliko je milosrđe
            njegovo,
        oprostit će mi moje mnoge
            grijehe!"
    jer je s njime milosrđe i gnjev
        te na grešnike pada srdžba njegova.
</ab>
               <ab n="7">
(7) Ne oklijevaj vratiti se njemu,
        i ne odgađaj iz dana u dan;
    jer će iznenada njegov gnjev planuti,
        i u čas osvetni ti ćeš propasti.

</ab>
               <ab n="8">
(8) Ne uzdaj se u blago krivo stečeno,
        ono ti ništa neće koristiti u dan
            nesreće.


</ab>
               <ab n="9">
(9) Ne povijaj se sa svakim vjetrom
        i ne idi po svakoj stazi
        (tako čini grešnik licemjerni).
</ab>
               <ab n="10">
(10) Budi postojan u nazorima svojim
        i neka je jedna tvoja riječ.
</ab>
               <ab n="11">
(11) Budi brz i pripravan saslušati,
        a spor odgovarati.
</ab>
               <ab n="12">
(12) Ako znaš, odgovori svojem
            bližnjemu;
        ako ne znaš, stavi ruku na usta.
</ab>
               <ab n="13">
(13) I slava i sramota dolaze od riječi,
        i jezik je čovjekov propast njegova.
</ab>
               <ab n="14">
(14) Ne budi klevetnik
        i jezikom svojim ne postavljaj
            zamke,
    jer kao što lupeža čeka sramota,
        tako podlaca očekuje teška osuda.
</ab>
               <ab n="15">
(15) Ne budi opak ni u malu ni u veliku
        i ne budi neprijatelj umjesto
            prijatelj.
</ab>
            </div>
            <div n="6" type="chapter">
               <ab n="1">
(6.1) Jer zao glas donosi zazor i sramotu,
kako to biva grešniku licemjernom.
</ab>
               <ab n="2">
(2) Ne predaj se u ruke svojoj strasti,
        da ti ona dušu ne rastrga kao
            razbješnjeli bik;
</ab>
               <ab n="3">
(3) da ti ne obrsti lišće i da ti ne
            propadnu plodovi
        i ne ostaneš poput sasušena drveta.
</ab>
               <ab n="4">
(4) Jer strastvena duša propast je
            onome čija je
        i čini od njega ruglo
            pred njegovim neprijateljima.


</ab>
               <ab n="5">
(5) Umilna riječ umnožava prijatelje,
        i jezik uljudan izaziva prijazne
            odgovore.
</ab>
               <ab n="6">
(6) Neka su ti mnogi poznanici,
        ali pouzdanik samo jedan
            od tisuću.
</ab>
               <ab n="7">
(7) Ako želiš imati prijatelja,
            steci ga kušanjem
        i nemoj se prebrzo u nj pouzdati.
</ab>
               <ab n="8">
(8) Jer netko je prijatelj samo kad to
            njemu odgovara
        i taj ne ostaje vjeran u dan
            nevolje.
</ab>
               <ab n="9">
(9) A neki će se prijatelj prometnuti
            u neprijatelja
        i tvoju sramotu iznijeti na vidjelo.
</ab>
               <ab n="10">
(10) Gdjekoji je opet prijatelj za stolom,
        ali ga nema u času nevolje.
</ab>
               <ab n="11">
(11) Dok si sretan, on će ti biti kao ti
            sam sebi:
        s ukućanima tvojim povjerljiv će
            biti;
</ab>
               <ab n="12">
(12) a stigne li te zlo, okrenut će se protiv
            tebe
        i bježat će od tvog pogleda.
</ab>
               <ab n="13">
(13) Odvoji se od svojih neprijatelja
        i čuvaj se svojih prijatelja.
</ab>
               <ab n="14">
(14) Vjeran prijatelj pouzdana je zaštita;
        i tko ga je stekao našao je blago.
</ab>
               <ab n="15">
(15) Pravom prijatelju nema cijene
        niti se može izmjeriti njegova
            vrijednost.
</ab>
               <ab n="16">
(16) Pravi je prijatelj balzam života,
        nalazi ga onaj tko se Gospoda boji.
</ab>
               <ab n="17">
(17) Tko se Gospoda boji,
            nalazi prave prijatelje,
        jer kakav čovjek,
            takav mu i prijatelj.


</ab>
               <ab n="18">
(18) Sine, uči od mladosti svoje,
            prigrli pouku,
        pa ćeš do svojih sjedina nalaziti
            mudrost.
</ab>
               <ab n="19">
(19) Prilazi joj kao orač i sijač
        i očekuj obilnu ljetinu,
    jer malo ćeš se oko nje truditi
        i brzo ćeš jesti od ploda njezina.
</ab>
               <ab n="20">
(20) Veoma je opora nepokornima,
        i nerazborit ne ustraje u njoj.
</ab>
               <ab n="21">
(21) Ona ga tišti kao težak kamen
        i on ne oklijeva da je odbaci.
</ab>
               <ab n="22">
(22) Jer stega je vjerna svojem imenu,
        ona mnogima nije dostupna.

</ab>
               <ab n="23">
(23) Poslušaj, sine, primi moj naputak
        i ne odbaci savjeta mog.
</ab>
               <ab n="24">
(24) Stavi svoje noge u njezine okove
        i vrat svoj u njezin jaram.
</ab>
               <ab n="25">
(25) Podmetni svoja leđa pod njezin teret,
        i neka ti ne smetaju njezine uzde.
</ab>
               <ab n="26">
(26) Svom dušom svojom pristupi k njoj
        i svom snagom svojom slijedi
            putove njezine.
</ab>
               <ab n="27">
(27) Ispituj i istražuj je, i ona će ti se
            objaviti;
        i kad je jednom uhvatiš,
            ne puštaj je.
</ab>
               <ab n="28">
(28) Jer ćeš naposljetku u njoj naći mir,
        i ona će ti se pretvoriti u radost.
</ab>
               <ab n="29">
(29) Njezini okovi bit će moćna zaštita
        i njezin jaram halja časti.
</ab>
               <ab n="30">
(30) Njezin jaram bit će zlatni ures,
        njezine uzde grimizne vrpce.
</ab>
               <ab n="31">
(31) Nosit ćeš je kao svečanu odoru
        i vezat ćeš je kao krasni vijenac.

</ab>
               <ab n="32">
(32) Ako si voljan, sine, možeš postati
            mudar;
        i ako se potrudiš, steći ćeš
            razboritost.
</ab>
               <ab n="33">
(33) Ako si pripravan slušati, naučit ćeš;
        ako poslušaš, bit ćeš mudar.
</ab>
               <ab n="34">
(34) Nek' ti je mjesto u staračkom zboru;
        i vidiš li mudraca, drži se uz njega.
</ab>
               <ab n="35">
(35) Rado slušaj svaku riječ koja dolazi
            od Boga
        i neka ti ne promaknu oštroumne
            izreke.
</ab>
               <ab n="36">
(36) Vidiš li razborita čovjeka,
            rano ga posjeti
        i neka tvoja stopala istaru njegov
            prag.
</ab>
               <ab n="37">
(37) Razmišljaj o zapovijedima
            Gospodnjim
        i neprestano se drži njegovih
            naredaba,
    i Gospod će osnažiti tvoje srce
        i steći ćeš mudrost koju želiš.


</ab>
            </div>
            <div n="7" type="chapter">
               <ab n="1">
(7.1) Ne čini zla, pa te zlo neće stići.
</ab>
               <ab n="2">
(2) Kloni se nepravde, i ona će biti
            daleko od tebe.
</ab>
               <ab n="3">
(3) Ne sij, sine moj, u brazde nepravde,
        da ih ne požanješ sedmerostruko.

</ab>
               <ab n="4">
(4) Ne traži od Gospoda najviše mjesto,
        niti od kralja počasno sjedalo.
</ab>
               <ab n="5">
(5) Ne razmeći se vrlinom
            pred Gospodom
        niti mudrošću pred kraljem.
</ab>
               <ab n="6">
(6) Ne traži da budeš sudac
        ako nemaš snage iskorijeniti
            nepravdu,
    da ne bi popustio pred mogućnikom
        i postavio stupicu pravednosti
            svojoj.
</ab>
               <ab n="7">
(7) Ne griješi prema javnom zboru,
        da ne izgubiš ugled u zajednici.

</ab>
               <ab n="8">
(8) Nemoj dvaput griješiti,
        jer već zbog prvog grijeha nećeš
            umaći kazni.
</ab>
               <ab n="9">
(9) Ne reci: "Pogledat će Bog na mnoge
            moje darove
        i primit će Svevišnji Bog kad mu
            ih prinesem."

</ab>
               <ab n="10">
(10) Ne budi malodušan u molitvi svojoj
        i ne zanemari dati milodar.

</ab>
               <ab n="11">
(11) Ne preziri čovjeka turobna srca,
        jer onaj tko ponizuje može i
            uzvisiti.

</ab>
               <ab n="12">
(12) Ne pleti prijevare bratu svojem,
        niti prijatelju takvo što čini.

</ab>
               <ab n="13">
(13) Kloni se svake laži,
        jer od nje dobra nikakva.

</ab>
               <ab n="14">
(14) Ne govori predugo na zboru staraca
        i ne ponavljaj riječi u molitvi
            svojoj.

</ab>
               <ab n="15">
(15) Ne prezri tegobna rada
        ni ratarskog posla što ga je
            Svevišnji dao.

</ab>
               <ab n="16">
(16) Ne ubrajaj se među grešnike,
        sjeti se da srdžba ne kasni!
</ab>
               <ab n="17">
(17) Ponizi duboko dušu svoju,
        jer su vatra i crvi kazna
            bezbožniku.
</ab>
               <ab n="18">
(18) Ne mijenjaj prijatelja za novac
        ni brata za ofirsko zlato.

</ab>
               <ab n="19">
(19) Ne odbacuj razumne i dobre žene,
        jer njezina je ljupkost dragocjenija
            od zlata.
</ab>
               <ab n="20">
(20) Ne zlostavljaj roba koji pošteno radi
        ni sluge koji ti vjerno služi.
</ab>
               <ab n="21">
(21) Ljubi razumna roba kao sebe samog
        i ne uskrati mu slobode.


</ab>
               <ab n="22">
(22) Imaš li živinče, pazi ga;
        ako ti je od koristi, sačuvaj ga.
</ab>
               <ab n="23">
(23) Imaš li djece, pouči ih
        i povij im vrat za mladosti.
</ab>
               <ab n="24">
(24) Imaš li kćeri, čuvaj im tijelo
        i ne pokazuj im odveć prijazno lice.
</ab>
               <ab n="25">
(25) Udaj kćer, i obavio si krupan posao,
        ali je daj čovjeku razumnu.

</ab>
               <ab n="26">
(26) Imaš li ženu po srcu svojem,
            ne otpuštaj je;
        ako li je ne voliš, ne uzdaj se
            u nju.


</ab>
               <ab n="27">
(27) Svim srcem poštuj oca svoga
        i ne zaboravi majčinih bolova.
</ab>
               <ab n="28">
(28) Sjeti se da im svoj život duguješ:
        kako da im uzvratiš sve što učiniše
            za te?


</ab>
               <ab n="29">
(29) Svom dušom svojom boj se
            Gospoda
        i štuj njegove svećenike.
</ab>
               <ab n="30">
(30) Svom snagom svojom ljubi
            Stvoritelja svoga
        i ne ostavljaj slugu njegovih.
</ab>
               <ab n="31">
(31) Boj se Boga i štuj svećenika,
        daj mu dio kako ti je naloženo:
    prvine, naknadnice i prinos plećaka,
        posvetnice i prvence svetinja.


</ab>
               <ab n="32">
(32) I siromahu pruži ruku,
        da bude savršen tvoj blagoslov.
</ab>
               <ab n="33">
(33) Budi darežljiv svakomu živom
            stvoru,
        pa ni mrtvomu ne uskrati milosti.
</ab>
               <ab n="34">
(34) Ne uklanjaj se od onih koji plaču,
        već s tužnim tuguj.
</ab>
               <ab n="35">
(35) Ne zaboravi posjetiti bolesnika,
        jer će te za to ljubiti.
</ab>
               <ab n="36">
(36) U svim svojim djelima
        misli na svoj konac,
        pa nećeš nikada griješiti.


</ab>
            </div>
            <div n="8" type="chapter">
               <ab n="1">
(8.1) Ne bori se s velikašem,
da mu ne padneš u šake.
</ab>
               <ab n="2">
(2) Ne pravdaj se s bogatašem,
        da se ne pokaže težim od tebe.
    Jer zlato je već mnoge uništilo
        i zavelo srce kraljevima.

</ab>
               <ab n="3">
(3) Ne prepiri se s čovjekom hitra jezika
        i ne meći mu drva na vatru.
</ab>
               <ab n="4">
(4) Ne šali se s neodgojenim čovjekom,
        da ti ne bi uvrijedio predaka.

</ab>
               <ab n="5">
(5) Ne sramoti čovjeka koji se obratio
            od grijeha;
        sjeti se da smo svi krivci.
</ab>
               <ab n="6">
(6) Ne prezri starca čovjeka,
        jer će i od nas neki ostarjeti.
</ab>
               <ab n="7">
(7) Ne likuj nad preminulim;
        sjeti se da svi umiremo.


</ab>
               <ab n="8">
(8) Ne odbacuj razgovora mudrih,
        nego razmišljaj o njihovim
            izrekama,
    jer ćeš tako steći nauk
        i umijeće za službu velikašima.

</ab>
               <ab n="9">
(9) Ne podcjenjuj govora staraca,
        jer oni su učili od svojih roditelja,
    a od njih ćeš se ti naučiti razboru
        i u pravo vrijeme odgovarati.


</ab>
               <ab n="10">
(10) Ne raspiruj ugljevlja grešnikova,
        da se ne ožežeš njegovim
            plamenom.

</ab>
               <ab n="11">
(11) Ne dopusti da te rugač razgnjevi
        i postavi ti zamku tvojim
            vlastitim riječima.

</ab>
               <ab n="12">
(12) Ne uzajmljuj čovjeku moćnijem od
            sebe;
        ako si uzajmio, kao da si izgubio.

</ab>
               <ab n="13">
(13) Ne jamči preko svojih mogućnosti;
        ako si jamčio, misli kako ćeš
            platiti.

</ab>
               <ab n="14">
(14) Ne parbi se sa sucem,
        jer će mu dosuditi po volji.

</ab>
               <ab n="15">
(15) Ne idi na put s pustolovom,
        da ti se on ne natovari:
    jer on će činiti po svojoj volji,
        i njegova će ludost obojicu
            upropastiti.
</ab>
               <ab n="16">
(16) S čovjekom gnjevnim ne zameći
            svađe
        i ne putuj s njim po pustinji,
    jer njemu nije ništa proliti krv,
        i na mjestu gdje nema pomoći
            ubit će te.

</ab>
               <ab n="17">
(17) Luđaka ne pitaj za savjet,
        jer ne može sačuvati tajne.
</ab>
               <ab n="18">
(18) Ne pokazuj tajne pred tuđinom,
        jer ne znaš što će se izleći.
</ab>
               <ab n="19">
(19) Ne otkrivaj svoga srca svakom
            čovjeku
        i ne očekuj dobra od svakoga.


</ab>
            </div>
            <div n="9" type="chapter">
               <ab n="1">
(9.1) Ne budi ljubomoran na svoju
ljubljenu ženu
        i ne uči je pakosti na svoju štetu.
</ab>
               <ab n="2">
(2) Ne prepuštaj se posve ženi,
        da ona potpuno ne zavlada tobom.
</ab>
               <ab n="3">
(3) Ne približuj se bludnici,
        da ne padneš u zamke njezine.
</ab>
               <ab n="4">
(4) Ne druži se s pjevačicom,
        da te ne smete umijećem svojim.
</ab>
               <ab n="5">
(5) Ne upiri pogled u djevicu,
        da ne bi bio kažnjen zajedno
            s njom.
</ab>
               <ab n="6">
(6) Ne daj bludnici svoje duše,
        da ne izgubiš imetak svoj.
</ab>
               <ab n="7">
(7) Ne obziri se po gradskim ulicama
        i ne skitaj se pustim zakucima.
</ab>
               <ab n="8">
(8) Odvrati pogled svoj od ljupke žene
        i ne gledaj tuđu ljepotu.
    Mnoge već zavede ženina ljepota,
        koja želju raspaljuje kao vatru.
</ab>
               <ab n="9">
(9) Ne sjedaj nikad s udatom ženom
        i zajedno s njom ne pij vina,
    da ti srce ne podlegne njezinim
            dražima
        i da u strasti svojoj ne srneš
            u propast.


</ab>
               <ab n="10">
(10) Ne odbacuj starog prijatelja,
        jer mu novi neće biti jednak.
    Nov prijatelj, vino novo;
        kad ostari, piješ ga s užitkom.

</ab>
               <ab n="11">
(11) Ne zavidi grešniku na uspjehu,
        jer ne znaš kakav će mu kraj biti.
</ab>
               <ab n="12">
(12) Ne naslađuj se onim čime i
            bezbožnici;
        sjeti se da im sreća neće trajati
            do Podzemlja.
</ab>
               <ab n="13">
(13) Drži se daleko od čovjeka koji je
            kadar ubiti,
        i neće te progoniti strah od smrti.
    Ako mu se približiš, dobro se pazi
        da te ne liši života.
    Znaj da među zamkama hodiš
        i kročiš po kruništu zidina
            gradskih.

</ab>
               <ab n="14">
(14) Koliko možeš, druži se sa svojim
            bližnjim
        i savjetuj se s mudracima.
</ab>
               <ab n="15">
(15) Za razgovor traži razborite ljude,
        i tvoje riječi nek' su po Zakonu
            Svevišnjeg.
</ab>
               <ab n="16">
(16) Jedi kruh svoj s pravednicima
        i u strahu Gospodnjem neka je
            tvoj ponos.

</ab>
               <ab n="17">
(17) Djelo vještih ruku zaslužuje hvalu,
        a knez naroda mora biti vičan
            govoru.
</ab>
               <ab n="18">
(18) Užas je gradu čovjek jezičav,
        a brbljavac je omražen.


</ab>
            </div>
            <div n="10" type="chapter">
               <ab n="1">
(10.1) Mudar vladar odgaja svoj narod
u stezi,
        i uredna je vlada razborita čovjeka.
</ab>
               <ab n="2">
(2) Kakav je vladar,
        takvi su i činovnici;
    i kakav je gradski upravitelj,
        takvi mu i građani.
</ab>
               <ab n="3">
(3) Neobuzdan kralj upropašćuje svoj
            narod,
        a svoj napredak duguje grad
            razboritosti vladara.
</ab>
               <ab n="4">
(4) Vlast nad zemljom u rukama je
            Gospodnjim:
        Gospod joj u pravo vrijeme
            postavlja pravog čovjeka.
</ab>
               <ab n="5">
(5) Uspjeh je čovjekov u Božjoj ruci,
        i zakonodavcu Bog daruje čast.


</ab>
               <ab n="6">
(6) Ne budi kivan na svoga bližnjeg
        ni zbog kakve nepravde
        i ne čini ništa nepravedno.

</ab>
               <ab n="7">
(7) Mrska je oholost i Gospodu i
            čovjeku,
        a nepravda je odvratna obojici.

</ab>
               <ab n="8">
(8) Vlast prelazi od jednog naroda
            drugomu
        zbog nepravde, nasilja i novca.

</ab>
               <ab n="9">
(9) Što se toliko oholi prah i pepeo -
        kad već za života ima crvljiva
            crijeva?

</ab>
               <ab n="10">
(10) Duga bolest srdi liječnika;
        tko je danas kralj, sutra umire.
</ab>
               <ab n="11">
(11) Kad čovjek umre, baštini gnjilež,
        grabežljive zvijeri i crve.

</ab>
               <ab n="12">
(12) Oholost počinje kad čovjek otpadne
            od Gospoda
        i srcem se odmetne od svoga
            Stvoritelja.
</ab>
               <ab n="13">
(13) I jer je početak oholosti grijeh,
        tko se njoj oda, širi gnusobu.
    Gospod ih zbog toga kažnjava
            čudesnim kaznama
        i potpuno uništava.

</ab>
               <ab n="14">
(14) Gospod je srušio prijestolja silnika
        i potlačene posadio na mjesto
            njihovo.
</ab>
               <ab n="15">
(15) Gospod je iskorijenio oholice
        i posadio ponizne na mjesto
            njihovo.
</ab>
               <ab n="16">
(16) Gospod je porazio zemlje poganske
        i razorio ih do samog temelja.
</ab>
               <ab n="17">
(17) Neke je od njih odveo i uništio
        i zbrisao njihov spomen s lica
            zemlje.

</ab>
               <ab n="18">
(18) Oholost nije stvorena za čovjeka,
        ni srdžba bijesna za rod ženin.


</ab>
               <ab n="19">
(19) Koji je rod dostojan časti?
            Ljudski rod.
        Koji je rod dostojan časti?
            Onaj koji se boji Gospoda.
    Koji rod prezir zaslužuje?
            Ljudski rod.
        Koji rod prezir zaslužuje?
            Onaj koji krši Zakon.
</ab>
               <ab n="20">
(20) Među braćom je glavar dostojan
            časti;
        koji se Gospoda boje, u časti su
            pred njim.
</ab>
               <ab n="21">
(21)  #
</ab>
               <ab n="22">
(22) Nek' se bogat, plemenit i siromah
        ponose strahom Gospodnjim.
</ab>
               <ab n="23">
(23) Ne valja prezirati razborita siromaha
        niti častiti grešnika.
</ab>
               <ab n="24">
(24) Poglavar, vladar i moćnik dostojni
            su časti,
        ali nema većeg od onog koji se
            boji Gospoda.
</ab>
               <ab n="25">
(25) Mudru robu služe slobodnjaci,
        i razborit se čovjek ne tuži.


</ab>
               <ab n="26">
(26) Odviše ne mudruj radeći svoj posao
        i ne hvastaj se kad si u stisci.
</ab>
               <ab n="27">
(27) Bolji je koji radi i živi u izobilju
        nego tko se hvasta a nema od čega
            živjeti.
</ab>
               <ab n="28">
(28) Sine, poniznošću časti samog sebe
        i cijeni sebe svojom pravom
            cijenom.
</ab>
               <ab n="29">
(29) Tko će opravdati onoga tko sam sebi
            nepravdu nanosi
        i častiti onoga koji samog sebe
            prezire?

</ab>
               <ab n="30">
(30) Siromaha časte zbog njegova razuma
        i bogataša zbog njegova bogatstva.
</ab>
               <ab n="31">
(31) Koga časte u siromaštvu njegovu,
            koliko više u bogatstvu!
        Koga preziru u bogatstvu,
            koliko još više u siromaštvu!


</ab>
            </div>
            <div n="11" type="chapter">
               <ab n="1">
(11.1) Mudrost uzvisuje glavu
siromahu
        i posađuje ga među knezove.

</ab>
               <ab n="2">
(2) Ne hvali čovjeka po obličju njegovu
        i ne preziri nikoga zbog njegova
            izgleda.
</ab>
               <ab n="3">
(3) Malena je pčela među stvorovima
            krilatim,
        ali ona daje slast najslađu.

</ab>
               <ab n="4">
(4) Ne uznosi se zbog odjeće koju nosiš
        niti se uznosi zbog svojih počasti;
    jer čudesna su djela Gospodnja,
        iako su skrivena ljudima.

</ab>
               <ab n="5">
(5) Često su kraljevi sjedili na tlima,
        a neznanac je stekao krunu.
</ab>
               <ab n="6">
(6) I često su moćnici bili jako poniženi
        i odličnici potpali pod tuđu vlast.


</ab>
               <ab n="7">
(7) Ne optužuj prije nego što istražiš,
        prvo promisli, pa onda ukori.
</ab>
               <ab n="8">
(8) Ne odgovaraj prije nego si čuo
        i ne miješaj se usred govora.
</ab>
               <ab n="9">
(9) Ne prepiri se o onome što te se ne
            tiče
        i ne miješaj se u svađu grešnika.

</ab>
               <ab n="10">
(10) Sine moj, ne preuzimaj previše
            poslova;
        ako ih umnožiš, nećeš proći bez
            kazne;
    ma koliko se žurio, nećeš stići,
        niti ćeš trkom uteći.
</ab>
               <ab n="11">
(11) Čovjek se trudi, muči i hiti,
        da bi još više zaostao.


</ab>
               <ab n="12">
(12) Postoji slab čovjek koji moli pomoć,
        bez snage i pun nevolje,
    ali ga Gospod milostivo gleda
        i podiže iz njegove bijede.
</ab>
               <ab n="13">
(13) Uzdiže glavu njegovu
        i mnogi mu se dive.
</ab>
               <ab n="14">
(14) Dobro i zlo, život i smrt,
            siromaštvo i bogatstvo -
        sve dolazi od Gospoda. </ab>
               <ab n="15">
(15)  # </ab>
               <ab n="16">
(16)  #  
</ab>
               <ab n="17">
(17) Dar Gospodnji ostaje u pobožnika,
        i naklonost će ih Gospodnja
            dovijeka pratiti.
</ab>
               <ab n="18">
(18) Ima ih koji se obogate pomnjom
            i škrtošću,
        i evo što im je plaća:
</ab>
               <ab n="19">
(19) dođe dan kad kažu: "Nađoh mir,
        i sad ću uživati svoja dobra",
    ali ne znaju koliko će trajati:
        morat će dobra svoja ostaviti
            drugom i umrijeti.
</ab>
               <ab n="20">
(20) Ustraj u dužnosti svojoj,
            i neka ti je mila,
        i u svojem radu ostari.
</ab>
               <ab n="21">
(21) Ne čudi se djelima grešnikovim;
        uzdaj se u Gospoda
        i ustraj u svom poslu,
    jer tako je lako Gospodu
        iznenada i začas obogatiti
            siromaha.
</ab>
               <ab n="22">
(22) Blagoslov je Gospodnji plaća
            pobožniku:
        brzo se rastvara cvijet blagoslova.
</ab>
               <ab n="23">
(23) Ne reci: "Što mi još treba?
        I kakav me probitak čeka?"
</ab>
               <ab n="24">
(24) Ne reci: "Imam svega dosta,
        kakvo me odsad zlo može zadesiti?"
</ab>
               <ab n="25">
(25) U vrijeme dobra zlo se zaboravlja,
        i u vrijeme nesreće ne pamti se
            sreća.
</ab>
               <ab n="26">
(26) Jer Gospodu je lako
        u dan smrtni platiti čovjeku
            prema činima njegovim.
</ab>
               <ab n="27">
(27) U vrijeme nevolje naslade se
            zaboravljaju,
        u posljednjem času otkrivaju se
            djela čovjekova.
</ab>
               <ab n="28">
(28) Prije smrti ne zovi nikoga sretnim,
        jer se tek na svom koncu spoznaje
            čovjek.


</ab>
               <ab n="29">
(29) Ne uvodi svakoga čovjeka u kuću
            svoju,
        jer mnogovrsne su u spletkara
            zamke.
</ab>
               <ab n="30">
(30) Srce je oholičino
            jarebica-mamljivica u krletki,
        i kao uhoda vreba on tvoju
            propast.
</ab>
               <ab n="31">
(31) Klevetnik izvrće dobro u zlo
        i baca ljagu na samu krepost.
</ab>
               <ab n="32">
(32) Od jedne iskre nastaje ognjište
            puno žara,
        a grešnik vreba da prolije krv.
</ab>
               <ab n="33">
(33) Čuvaj se opakoga, jer on zlo snuje,
        da ti ne nanese vječnu sramotu.
</ab>
               <ab n="34">
(34) Uvedi tuđinca u kuću,
        i on će donijeti nevolju
        i otuđiti te od tvojih.


</ab>
            </div>
            <div n="12" type="chapter">
               <ab n="1">
(12.1) Kad činiš dobro, pazi komu
činiš,
        i tvoja dobročinstva neće biti
            uzalud.
</ab>
               <ab n="2">
(2) Čini dobro pobožnu, i on će ti
            uzvratiti,
        a ako ne on, onda Svevišnji.
</ab>
               <ab n="3">
(3) Nikakvo dobro ne dolazi čovjeku
            u zlu ustrajnu,
        i koji odbija da dijeli milodare.
</ab>
               <ab n="4">
(4) Podaj pobožniku
        i ne pomaži grešniku.
</ab>
               <ab n="5">
(5) Učini dobro poniznu
        i ne daj ništa bezbožnu.
    Uskrati mu kruh, ne daj mu ga,
        da ga to ne učini jačim od tebe;
    jer će ti platiti dvostrukom opačinom
        za sve dobro što si mu učinio.
</ab>
               <ab n="6">
(6) Jer Svevišnji prezire grešnike
        i osvetit će se bezbožnicima.
</ab>
               <ab n="7">
(7) Daruj dobromu,
        a uskrati pomoć grešniku.


</ab>
               <ab n="8">
(8) Prijatelj se ne poznaje u sreći,
        a neprijatelj se ne može sakriti
            u nesreći.
</ab>
               <ab n="9">
(9) Kad je čovjek sretan, i neprijatelj
            mu je prijatelj,
        a kad je nesretan, i prijatelj ga
            se kloni.
</ab>
               <ab n="10">
(10) Nikad ne vjeruj neprijatelju,
        jer zloća je njegova kao kovina
            što rđa.
</ab>
               <ab n="11">
(11) Pa i ako ide ponizno i pogureno,
        jako se pazi i ne vjeruj mu.
    Budi prema njemu kao onaj koji
            uglačava zrcalo,
        i vidjet ćeš da rđa njegova nije
            posve iščezla.

</ab>
               <ab n="12">
(12) Ne meći ga kraj sebe,
        da te ne istisne i zauzme tvoje
            mjesto.
    Ne posađuj ga zdesna sebi:
        on će nastojati da ti preotme
            sjedište,
    i na kraju ćeš shvatiti moje riječi
        i pokajat' se zbog moje opomene.
</ab>
               <ab n="13">
(13) Tko će žaliti zmijara koga je zmija
            ujela
        i one koji se približuju divljim
            zvijerima?
</ab>
               <ab n="14">
(14) Tako i onoga tko se druži
            s grešnikom
        i sudionik je u njegovim grijesima.
</ab>
               <ab n="15">
(15) Dok ti čvrsto stojiš, on se ne otkriva,
        ali kad jednom posrneš, on će
            navaliti.

</ab>
               <ab n="16">
(16) Usnama je svojim sladak neprijatelj,
        ali u srcu smišlja da te u jamu
            baci.
    U očima neprijatelju mogu biti suze,
        a kad mu se pruži prilika,
            ni krv ga neće zadovoljiti.
</ab>
               <ab n="17">
(17) Ako li te gdje stigne zlo, on je tu
            već prije tebe,
        i kao da pomaže, podmeće ti nogu.
</ab>
               <ab n="18">
(18) On će mahati glavom i pljeskati
            rukama,
        mnogo će mrmljati i razvlačiti lice.


</ab>
            </div>
            <div n="13" type="chapter">
               <ab n="1">
(13.1) Tko smolu dira, ulijepi se,
i tko se druži s oholicom,
            postaje kao i on.
</ab>
               <ab n="2">
(2) Ne diži ono što ti je preteško
        i ne druži se s jačim i bogatijim
            od sebe.
    Zašto staviti zajedno zemljani lonac
            s bakrenim?
        Kad ga ovaj udari, onaj se razbije.
</ab>
               <ab n="3">
(3) Bogataš počini zlo i još se razmeće;
        siromahu se čini zlo, a on još za
            milost moli.
</ab>
               <ab n="4">
(4) Ako si mu na korist, on će te
            iskoristiti;
        a kad iznemogneš, ostavlja te.
</ab>
               <ab n="5">
(5) Dok imaš štogod, živjet će s tobom
        i oplijeniti te bez ikakve grižnje
            savjesti.
</ab>
               <ab n="6">
(6) Ako mu trebaš, on ti laska;
        smiješi ti se i daje ti nadu.
    Govori ti lijepo i pita: "Što ti treba?"
        I postidjet će te svojim svečanim
            objedima,
</ab>
               <ab n="7">
(7) dok te ne oplijeni dva i tri puta
        i na kraju te ismije.
    Kad te poslije vidi, prezire te
        i maše glavom nad tobom.

</ab>
               <ab n="8">
(8) Čuvaj se da te ne zavedu,
        da te ne ponizi ludost tvoja.
</ab>
               <ab n="9">
(9) Pozove li te velikaš, suzdrži se,
        i on će te još upornije pozivati.
</ab>
               <ab n="10">
(10) Ne nameći se, da ne budeš odbačen,
        a ne udaljuj se, da ne budeš
            zaboravljen.
</ab>
               <ab n="11">
(11) Ne postupaj s njim kao s jednakim
        i ne vjeruj njegovoj rječitosti,
    jer te kuša riječima svojim
        i, kao u šali, on te procjenjuje.
</ab>
               <ab n="12">
(12) Nemilosrdan je čovjek preslobodan
            u riječima,
        taj te neće poštedjeti ni udaraca
            ni okova.
</ab>
               <ab n="13">
(13) Čuvaj se i budi pozoran,
        jer hodiš sa svojom propašću. </ab>
               <ab n="14">
(14)  #

</ab>
               <ab n="15">
(15) Svako živo biće ljubi svoju vrstu
        i svaki čovjek svojega bližnjeg.
</ab>
               <ab n="16">
(16) Svaki stvor drži se svoga roda,
        i čovjek se drži sebi sličnih.
</ab>
               <ab n="17">
(17) Zar se družiti mogu vuk i janje?
        Tako i grešnik s pobožnikom.
</ab>
               <ab n="18">
(18) Može li biti mira između hijene
            i psa?
        I mira između bogataša
            i siromaha?
</ab>
               <ab n="19">
(19) Divlji su magarci plijen lavovima
            pustinjskim,
        a siromasi bogatašima.
</ab>
               <ab n="20">
(20) Odvratna je poniznost oholici
        i ogavan je bogatašu siromah.
</ab>
               <ab n="21">
(21) Kad bogataš posrne, podupru ga
            prijatelji,
        a kad siromah posrne, prijatelji
            ga odbacuju.
</ab>
               <ab n="22">
(22) Kad se bogataš spotakne, mnoge ga
            ruke dočekuju;
        ako i gluposti govori, čestitaju mu.
    Spotakne li se siromah,
            odmah ga ukore,
        pa ako govori i razborito,
            ipak mu nema mjesta.
</ab>
               <ab n="23">
(23) Kad govori bogataš, svi šute,
        i uzdižu zatim njegov govor
            do oblaka;
    govori li siromah, tad se pitaju:
            "Tko je ovaj?"
        i ako posrne, još ga gurnu.
</ab>
               <ab n="24">
(24) Dobro je bogatstvo, ako je bez
            grijeha,
        a zlo je siromaštvo, kažu
            bezbožnici.
</ab>
               <ab n="25">
(25) Srce mijenja lik čovjeku,
        bilo na dobro bilo na zlo.
</ab>
               <ab n="26">
(26) Vedro je lice znak vesela srca;
        a mučan je posao smišljati izreke.


</ab>
            </div>
            <div n="14" type="chapter">
               <ab n="1">
(14.1) Blago čovjeku koji nije
zgriješio riječima
        i koga ne muči grižnja zbog
            grijeha.
</ab>
               <ab n="2">
(2) Blago čovjeku koga ne optužuje
            vlastita savjest
        i koji se nije odrekao nade.


</ab>
               <ab n="3">
(3) Tvrdici ne priliči bogatstvo,
        i čemu veliko blago pohlepniku?
</ab>
               <ab n="4">
(4) Tko uskraćuje sebi sabire drugomu,
        i tuđinci će se naslađivati dobrima
            njegovim.
</ab>
               <ab n="5">
(5) Tko je tvrd prema sebi, komu će
            biti dobar?
        Takav ne uživa ni u vlastitom
            dobru.
</ab>
               <ab n="6">
(6) Nema okrutnijeg od onoga tko muči
            samog sebe:
        to mu je plaća za vlastitu zloću.
</ab>
               <ab n="7">
(7) Pa ako i čini dobro, čini nenamjerno
        i na koncu otkriva svoju zloću.
</ab>
               <ab n="8">
(8) Zavidljivac je opak:
        on odvraća pogled
        i prezire tuđi život.
</ab>
               <ab n="9">
(9) Premalen je oku lakomu vlastiti dio,
        pohlepa isušuje dušu.
</ab>
               <ab n="10">
(10) Tvrdičino oko hlepi za kruhom
        i glad je za njegovim stolom.

</ab>
               <ab n="11">
(11) Sine moj, imaš li štogod, priušti sebi
        i prinesi Gospodu dostojne žrtve.
</ab>
               <ab n="12">
(12) Ne zaboravi da smrt neće oklijevati
        i da ti nije objavljen ugovor
            Podzemlja.
</ab>
               <ab n="13">
(13) Prije nego umreš, čini dobro
            prijatelju,
        i pruži, daj mu koliko možeš.
</ab>
               <ab n="14">
(14) Ne uskraćuj sebi sadašnje sreće
        i ne daj da ti izmakne dio
            dopuštena užitka.
</ab>
               <ab n="15">
(15) Nećeš li ostaviti blago svoje
            drugomu
        i neće li zaslužba tvoja biti
            ždrijebom razdijeljena?
</ab>
               <ab n="16">
(16) Podari i primi i okusi užitka,
        jer se u Podzemlju radost ne traži.

</ab>
               <ab n="17">
(17) Sve se živo troši kao i odjeća,
        i vječna je uredba: valja umrijeti.
</ab>
               <ab n="18">
(18) Kao lišće što raste na bujnu drvetu
        te jedno opada a drugo niče,
    tako i naraštaji od krvi i mesa:
        jedni umiru, a drugi se rađaju.
</ab>
               <ab n="19">
(19) I svako prolazno djelo propada,
        a zajedno s njim i njegov tvorac.


</ab>
               <ab n="20">
(20) Blago čovjeku koji razmišlja
            o mudrosti
        i umuje razborito,
</ab>
               <ab n="21">
(21) koji u srcu svojem proučava
            njezine putove
        i posvećuje se u njezine tajne.
</ab>
               <ab n="22">
(22) On je progoni kao lovac
        i vreba je kraj staze njezine;
</ab>
               <ab n="23">
(23) on viri kroz prozor njezin
        i prisluškuje na vratima njezinim;
</ab>
               <ab n="24">
(24) postavlja se blizu kuće njezine
        i udara klin svoj u njezin zid;
</ab>
               <ab n="25">
(25) podiže svoj šator kraj nje
        i nastanjuje se u sretnu
            počivalištu;
</ab>
               <ab n="26">
(26) on stavlja djecu svoju pod njezinu
            zaštitu
        i boravi pod granjem njezinim;
</ab>
               <ab n="27">
(27) on nalazi okrilje od žege
            pod sjenom njezinom
        i prebiva u divoti njezinoj.

</ab>
            </div>
            <div n="15" type="chapter">
               <ab n="1">
(15.1) Tako čini tko se boji Gospoda;
i tko se drži zakona
            steći će mudrost.
</ab>
               <ab n="2">
(2) Ona mu dolazi u susret kao majka
        i dočekuje ga kao nevjesta djevica.
</ab>
               <ab n="3">
(3) Ona ga hrani kruhom razboritosti
        i poji ga vodom mudrosti.
</ab>
               <ab n="4">
(4) On se oslanja na nju i ne posrće;
        uzda se u nju i ne sramoti se.
</ab>
               <ab n="5">
(5) Ona ga uzvisuje nad bližnjega
            njegova
        i sred zbora usta mu otvara.
</ab>
               <ab n="6">
(6) On nalazi veselje i vijenac radosti
        i baštini ime vječno.
</ab>
               <ab n="7">
(7) Nerazumnici je nikad ne dobivaju
        niti je grešnici očima gledaju.
</ab>
               <ab n="8">
(8) Ona je daleko od oholice
        i lažljivcima ne dolazi na um.
</ab>
               <ab n="9">
(9) Ne priliči hvalospjev ustima
            grešnikovim
        jer mu ga Gospod nije dao.
</ab>
               <ab n="10">
(10) Iz usta mudračevih nek' odjekuje
            hvalospjev,
        i tada sam Gospod njime upravlja.


</ab>
               <ab n="11">
(11) Ne reci: "Od Boga je grijeh moj",
        jer što on mrzi, nikad ne čini.
</ab>
               <ab n="12">
(12) I ne reci: "On me zavede",
        jer njemu grešnici ne trebaju.
</ab>
               <ab n="13">
(13) Gospod mrzi svaku gnusobu,
        a mrzi je i svaki onaj tko se
            njega boji.
</ab>
               <ab n="14">
(14) On je sam u početku stvorio čovjeka
        i prepustio ga slobodnoj volji
            njegovoj.
</ab>
               <ab n="15">
(15) Ako hoćeš, možeš držati zapovijedi,
        u tvojoj je moći da budeš vjeran.
</ab>
               <ab n="16">
(16) On je preda te stavio vatru i vodu:
        za čim hoćeš pruži ruku svoju.
</ab>
               <ab n="17">
(17) Pred čovjekom je i život i smrt:
        što on više voli to će mu se dati.
</ab>
               <ab n="18">
(18) Jer velika je mudrost u Gospoda,
        on je svemoćan i vidi sve.
</ab>
               <ab n="19">
(19) Oči Gospodnje počivaju na onima
            koji ga se boje,
        Gospod zna svako djelo čovječje.
</ab>
               <ab n="20">
(20) Nije nikad zapovjedio nikomu da
            bude bezbožnik
        niti dao dopuštenje za grijeh.


</ab>
            </div>
            <div n="16" type="chapter">
               <ab n="1">
(16.1) Ne želi mnoštva nevrijedne
djece
        i ne raduj se bezbožnim sinovima.
</ab>
               <ab n="2">
(2) Ma koliko ih bilo, ne veseli se njima
        ako nema u njih straha
            Gospodnjeg.
</ab>
               <ab n="3">
(3) Ne računaj na njihov dug život
        i ne pouzdaj se u njihovu sudbinu,
    jer više vrijedi jedan nego tisuću
        i umrijeti bez djece bolje je
            nego imati potomke bezbožnike.
</ab>
               <ab n="4">
(4) Jer jedan razborit čovjek napuči
            grad,
        a rod zlikovaca razori ga.
</ab>
               <ab n="5">
(5) Mnogo je sličnoga vidjelo oko moje,
        a još više slušalo uho moje.
</ab>
               <ab n="6">
(6) U zboru grešničkom zapalio se oganj
        i u puku buntovnom raspalio se
            gnjev.
</ab>
               <ab n="7">
(7) Bog nije oprostio divovima u staro
            doba
        kad se pobuniše pouzdavši se
            u svoju moć.
</ab>
               <ab n="8">
(8) Nije poštedio sugrađana Lotovih:
        njih se gnušao zbog oholosti
            njihove.
</ab>
               <ab n="9">
(9) Nije poštedio ni puka prokletoga:
        oni bijahu iskorijenjeni zbog
            grijeha svojih.
</ab>
               <ab n="10">
(10) Ni šest stotina tisuća pješaka,
        koji propadoše zbog tvrdoće
            srca svojeg.
</ab>
               <ab n="11">
(11) Pa kad bi postojao i samo jedan
            tvrdoglavac,
        bilo bi čudo ako bi ostao bez
            kazne,
    jer i milosrđe i gnjev pripadaju
            Gospodu,
        koji može u svojoj moći oprostiti
            i srdžbu iskaliti.
</ab>
               <ab n="12">
(12) Kao što mu je milosrđe veliko,
        tako mu je velika i strogost;
        on ljudima sudi po djelima
            njihovim.
</ab>
               <ab n="13">
(13) Bez kazne mu ne može uteći grešnik
            s plijenom,
        niti je uzalud strpljivost pobožnika.
</ab>
               <ab n="14">
(14) Širok je put njegove milosti,
        ali svatko dobiva prema djelima
            svojim. </ab>
               <ab n="15">
(15)  #  </ab>
               <ab n="16">
(16)  # 


</ab>
               <ab n="17">
(17) Ne reci: "Sakrit ću se od Boga;
        tko će misliti na mene gore
            u visini?
    Među tolikim mnoštvom neće me
            prepoznati;
        što sam ja u neizmjernom
            stvaranju?"
</ab>
               <ab n="18">
(18) Gle: nebo i nebesa nad nebesima,
        bezdan i zemlja, zadrhte kad ih
            Gospod pohodi.
</ab>
               <ab n="19">
(19) Gorski vrhunci i temelji zemaljski
        istodobno se tresu kad na njih
            pogleda.
</ab>
               <ab n="20">
(20) Ali na sve to tko će misliti?
        I tko da shvati putove njegove?
</ab>
               <ab n="21">
(21) Ima i oluja koje nitko ne vidi,
        skrivena je većina njegovih djela.
</ab>
               <ab n="22">
(22) "Pravedna djela tko će objaviti?
        I tko ih očekuje? Jer ugovor je
            daleko."
</ab>
               <ab n="23">
(23) Tako misli čovjek kratke pameti,
        bez razbora, omamljen svojim
            tlapnjama.


</ab>
               <ab n="24">
(24) Slušaj, sine moj, i steći ćeš
            spoznaju;
        upravi svoje srce riječima mojim.
</ab>
               <ab n="25">
(25) Odmjereno ću ti objasniti stegu
        i pomno izložiti znanje.
</ab>
               <ab n="26">
(26) Bog u početku stvori djela svoja
        i dodijeli nakon stvaranja
            svakomu mjesto.
</ab>
               <ab n="27">
(27) Uredio je djela svoja za sva
            vremena,
        od njihovih početaka do njihove
            daleke budućnosti:
    niti gladuju, niti se trude,
        niti ikad napuštaju svoje dužnosti.
</ab>
               <ab n="28">
(28) Nijedno od njih svoga bližnjega
            ne tlači
        i nikad ne krši njegove zapovijedi.
</ab>
               <ab n="29">
(29) A poslije Gospod pogleda na zemlju
        i napuni je svojim dobrima.
</ab>
               <ab n="30">
(30) Pokri joj površje svakojakim
            životinjama
        i sve se opet vraća njoj.

</ab>
            </div>
            <div n="17" type="chapter">
               <ab n="1">
(17.1) Gospod stvori čovjeka od zemlje
i opet ga u nju vraća.
</ab>
               <ab n="2">
(2) Dao je ljudima točan broj dana
            i određeno vrijeme,
        dade im i vlast nad svime
            što je na zemlji.
</ab>
               <ab n="3">
(3) Odjenu ih snagom kakva je njegova
        i stvori ih na sliku svoju.
</ab>
               <ab n="4">
(4) Svakom je stvoru udahnuo strah
            od čovjeka,
        da bi on gospodario zvijerima
            i pticama. </ab>
               <ab n="5">
(5)  #
</ab>
               <ab n="6">
(6) Oblikovao im jezik, oči, uši,
        i srce im dade da razmišljaju.
</ab>
               <ab n="7">
(7) Napuni ih znanjem i razumijevanjem
        i otkri im dobro i zlo.
</ab>
               <ab n="8">
(8) Oči je svoje stavio u srca njihova
        da im pokaže veličanstvo djela
            svojih. </ab>
               <ab n="9">
(9)  #
</ab>
               <ab n="10">
(10) Oni će slaviti njegovo sveto ime,
        pričajući o veličanstvu djela
            njegovih.
</ab>
               <ab n="11">
(11) Još im umnoži znanje
        i obdari ih zakonom života.
</ab>
               <ab n="12">
(12) Učini s njima Savez vječni
        i pouči ih sudovima svojim.
</ab>
               <ab n="13">
(13) Oči su njihove gledale slavu
            veličanstvenu
        i uho slušalo slavni njegov glas.
</ab>
               <ab n="14">
(14) "Čuvajte se svakoga zla", reče im
        i odredi im dužnosti prema
            bližnjemu.


</ab>
               <ab n="15">
(15) Njihovi su putovi uvijek pred njim,
        ne mogu se sakriti pred očima
            njegovim. </ab>
               <ab n="16">
(16)  #
</ab>
               <ab n="17">
(17) Svakomu narodu postavi vladara,
        ali je Izrael baština Gospodnja. </ab>
               <ab n="18">
(18)  #
</ab>
               <ab n="19">
(19) Sva su djela njihova pred njim kao
            sunce,
        i oči njegove svagda paze na
            putove njihove.
</ab>
               <ab n="20">
(20) Ne mogu se pred njim sakriti
            nepravde njihove,
        pred Gospodom su svi grijesi
            njihovi. </ab>
               <ab n="21">
(21)  #
</ab>
               <ab n="22">
(22) Milostinja čovjekova njemu je kao
            pečat,
        i na dobročinstvo pazi kao na
            zjenicu oka.
</ab>
               <ab n="23">
(23) Jednoga će se dana dići i platiti im,
        svakomu će plaća pasti
            na vlastitu glavu.
</ab>
               <ab n="24">
(24) Samo pokajnicima dopušta povratak
        i tješi one koji su izgubili nadu.


</ab>
               <ab n="25">
(25) Obrati se Gospodu i okani se grijeha,
        moli se pred licem njegovim i
            prestani ga vrijeđati.
</ab>
               <ab n="26">
(26) Vrati se Višnjem i okani se
            nepravde
        i jako zamrzi na gnusan čin.
</ab>
               <ab n="27">
(27) Jer tko će hvaliti Svevišnjeg
            u Podzemlju
        mjesto živih koji ga mogu slaviti?
</ab>
               <ab n="28">
(28) Hvala mrtvih mrtva je - kao da ih
            nema,
        samo živ i zdrav hvali Gospodina.
</ab>
               <ab n="29">
(29) O kako je veliko milosrđe u Gospoda,
        praštanje onima koji mu se
            obraćaju!
</ab>
               <ab n="30">
(30) Ljudi ne mogu sve,
        jer sin čovjekov nije besmrtan.
</ab>
               <ab n="31">
(31) Što je svjetlije od sunca?
            Pa i ono pomrkne.
        Tijelo i krv mogu hraniti samo
            zloću.
</ab>
               <ab n="32">
(32) Gospod nadzire sile na visokim
            nebesima,
        a svi su ljudi samo prah i pepeo.


</ab>
            </div>
            <div n="18" type="chapter">
               <ab n="1">
(18.1) Onaj koji živi uvijek stvorio je
svemir.
</ab>
               <ab n="2">
(2) Jedini je Gospod pravedan! </ab>
               <ab n="3">
(3)  #
</ab>
               <ab n="4">
(4) Komu on dade moć da iskaže djela
            njegova
        i tko će iscrpsti čudesa njegova?
</ab>
               <ab n="5">
(5) Tko može izmjeriti moć veličanstva
            njegova
        i tko ispričati dokaze milosti
            njegovih?
</ab>
               <ab n="6">
(6) Niti im se može štogod oduzeti
            niti dodati,
        niti se mogu iscrpsti čudesa
            Gospodnja.
</ab>
               <ab n="7">
(7) Kad čovjek završi, tek je započeo,
        i kad prestane, zbunjen je kao
            i uvijek.


</ab>
               <ab n="8">
(8) Što je čovjek? Ili čemu služi?
        Što je njegovo dobro,
        a što njegovo zlo?
</ab>
               <ab n="9">
(9) Trajnost života njegova?
        Sto godina vrlo je dugo.
</ab>
               <ab n="10">
(10) A prema vječnosti te su godine
        kao kap morske vode
        ili zrno pijeska.
</ab>
               <ab n="11">
(11) Zbog toga je Gospod strpljiv
            s ljudima
        i obasipa ih svojim milosrđem.
</ab>
               <ab n="12">
(12) On vidi i zna kako je bijedan njihov
            kraj
        i zato je umnožio praštanje svoje.
</ab>
               <ab n="13">
(13) Sućut je čovjekova za bližnjega
            njegova,
        a sućut je Gospodnja za sve živo:
    Gospod ih kori, odgaja i poučava
        te vraća kao pastir stado svoje.
</ab>
               <ab n="14">
(14) On je milostiv onima koji se
            stege drže
        i koji su revni u naredbama
            njegovim.


</ab>
               <ab n="15">
(15) Sine, dobročinstva ne popraćuj
            ukorom
        niti darove ujedljivim riječima.
</ab>
               <ab n="16">
(16) Ne ublažava li rosa žegu?
        Tako je i riječ dragocjenija od
            milodara.
</ab>
               <ab n="17">
(17) I mislim, nije li riječ bolja od dara?
        A oboje se nalazi u čovjeka puna
            milosti.
</ab>
               <ab n="18">
(18) Luđak ne daje ništa i grdi,
        a zavidnikov dar peče oči.


</ab>
               <ab n="19">
(19) Promisli prije nego prozboriš,
        traži lijeka prije bolesti.
</ab>
               <ab n="20">
(20) Prosudi samog sebe prije nego sudiš,
        pa ćeš naći oprosta u čas Božjeg
            pohoda.
</ab>
               <ab n="21">
(21) Ponizi se prije nego se razboliš,
        i kad si pogriješio, pokaj se.
</ab>
               <ab n="22">
(22) Ne oklijevaj ispuniti zavjet
            na vrijeme
        i ne čekaj smrt da bi postupio
            pravedno.
</ab>
               <ab n="23">
(23) Pripravi se prije svoga zavjeta
        i ne budi kao čovjek koji iskušava
            Gospodina.
</ab>
               <ab n="24">
(24) Misli na srdžbu posljednjih dana
        i na čas osvetni kad Bog odvrati
            lice svoje.
</ab>
               <ab n="25">
(25) Misli na glad u vrijeme obilja
        i na siromaštvo i oskudnost u dane
            bogatstva.
</ab>
               <ab n="26">
(26) Vrijeme se mijenja od jutra
            do večeri
        i sve brzo prolazi pred
            Gospodinom.
</ab>
               <ab n="27">
(27) Mudrac je oprezan u svemu
        i u grešnim se danima čuva
            prijestupa.
</ab>
               <ab n="28">
(28) Svaki koji je razuman prepoznaje
            mudrost
        i poštovat će onoga tko je steče.
</ab>
               <ab n="29">
(29) Koji shvaćaju mudre besjede
            sami postaju mudri
        i obasipaju kišom prikladnih
            izreka.


</ab>
               <ab n="30">
(30) Ne idi za svojim strastima,
        kroti svoje požude.
</ab>
               <ab n="31">
(31) Ako zadovoljiš svoju dušu požudom,
        načinit ćeš od sebe ruglo
            neprijateljima.
</ab>
               <ab n="32">
(32) Ne upuštaj se u raskošan život,
        ne miješaj se u takvo društvo.
</ab>
               <ab n="33">
(33) Nemoj da osiromašiš gosteći se
            pozajmljenim novcem
        kad ništa nemaš u tobolcu svojem.
</ab>
            </div>
            <div n="19" type="chapter">
               <ab n="1">
(19.1) Radnik pijanica nikad se neće
obogatiti,
        i tko prezire male stvari, brzo
            osiromaši.
</ab>
               <ab n="2">
(2) Vino i žene izopače razborite ljude,
        i tko se druži s bludnicama
            izgubi svaki stid.
</ab>
               <ab n="3">
(3) Bit će plijenom ličinkama i crvima
        i drznik će izgubiti život svoj.


</ab>
               <ab n="4">
(4) Tko se brzo povjerava lakomislen je,
        a tko griješi sam sebi naudi.
</ab>
               <ab n="5">
(5) Tko uživa u zlu bit će kažnjen.
</ab>
               <ab n="6">
(6)     A tko mrzi brbljanje
            uklanja od sebe zloću.
</ab>
               <ab n="7">
(7) Ne raznosi ono što ti je povjereno
        i nitko ti neće nauditi.
</ab>
               <ab n="8">
(8) Ne povjeravaj ni neprijatelju
            ni prijatelju;
        ako ti nije grijeh, ne otkrivaj!
</ab>
               <ab n="9">
(9) Jer čuje li tko, čuvat će se tebe
        i u svoje vrijeme osjetit ćeš njegov
            prezir.
</ab>
               <ab n="10">
(10) Ako si čuo štogod, budi kao grob.
        Ne boj se! Neće te raskinuti.
</ab>
               <ab n="11">
(11) Kad nešto čuje,
            luđaka spopadaju trudovi
        kao porodilju u porodu.
</ab>
               <ab n="12">
(12) Kao strijela zabodena u bedro,
        takva je riječ u nutrini luđakovoj.


</ab>
               <ab n="13">
(13) Ispitaj svoga prijatelja:
            možda nije ništa učinio,
        pa ako je štogod učinio,
            da ne učini više.
</ab>
               <ab n="14">
(14) Ispitaj svojega susjeda:
            možda nije ništa rekao,
        ili ako je rekao,
            neće ponovo reći.
</ab>
               <ab n="15">
(15) Ispitaj svojega prijatelja,
        jer česta je kleveta
            i ne vjeruj svemu što čuješ.
</ab>
               <ab n="16">
(16) Čovjeku se štogod omakne,
            ali bez zle namjere,
        i tko nije sagriješio jezikom
            svojim?
</ab>
               <ab n="17">
(17) Ispitaj susjeda svojeg prije nego što
            zaprijetiš
        i poslušaj zakon Svevišnjeg. </ab>
               <ab n="18">
(18)  #  </ab>
               <ab n="19">
(19)  #


</ab>
               <ab n="20">
(20) Sva je mudrost u strahu
            Gospodnjem,
        i u svoj je mudrosti poštivanje
            Zakona. </ab>
               <ab n="21">
(21)  #
</ab>
               <ab n="22">
(22) Ali mudrost nije u spoznaji zloće,
        i razbora nema u savjetu grešnika.
</ab>
               <ab n="23">
(23) Postoji umješnost koja je gnusna,
        i luđak je komu mudrosti
            nedostaje.
</ab>
               <ab n="24">
(24) Bolje je biti razborom siromašan
            ali bogobojazan
        nego biti bogat razborom
            a kršiti Zakon.
</ab>
               <ab n="25">
(25) Postoji lukava umješnost u službi
            nepravde:
        poslužit će se i prijevarom u svoju
            korist.
</ab>
               <ab n="26">
(26) Postoji čovjek koji hodi pognut
            i tužan,
        ali je iznutra pun podmuklosti.
</ab>
               <ab n="27">
(27) Takav obara lice i pričinja se gluh,
        ali će te podmuklo napasti.
</ab>
               <ab n="28">
(28) Ako i propusti grijeh zbog nemoći,
        čim se pruži prilika, učinit će zlo.
</ab>
               <ab n="29">
(29) Čovjek se poznaje po liku svojem,
        umnik se prepoznaje po licu.
</ab>
               <ab n="30">
(30) Odijelo čovjekovo govori što on čini,
        a korak njegov otkriva kakav je.


</ab>
            </div>
            <div n="20" type="chapter">
               <ab n="1">
(20.1) Ima prijekor koji nije zgodan,
i ima tko prešuti, i taj je
            razuman.
</ab>
               <ab n="2">
(2) Ali bolje je koriti nego se gnjeviti,
</ab>
               <ab n="3">
(3)     i tko priznaje
            uklanja se poniženju.
</ab>
               <ab n="4">
(4) Kao uškopljenik koji hoće
            razdjevičiti djevicu,
        takav je onaj tko hoće pravdu
            provesti nasiljem.
</ab>
               <ab n="5">
(5) Ima tko šuti, pa se smatra mudrim,
        a drugoga mrze zbog brbljanja.
</ab>
               <ab n="6">
(6) Ima tko šuti jer ne zna odgovoriti;
        drugi šuti jer čeka pravi čas.
</ab>
               <ab n="7">
(7) Mudar čovjek šuti do zgodnog časa,
        a luđak i brbljavac propuštaju
            zgodu.
</ab>
               <ab n="8">
(8) Tko odviše govori postaje odvratan,
        a tko je odviše slobodan
            postaje mrzak.


</ab>
               <ab n="9">
(9) Netko u nesreći nalazi sreću,
        a gdjekoji dobitak postaje gubitak.
</ab>
               <ab n="10">
(10) Ima dar koji ti ništa ne koristi
        i dar koji se dvostruko isplaćuje.
</ab>
               <ab n="11">
(11) Ima slave koja vodi poniženju,
        a ima ljudi koji iz poniženja
            podignu glavu.
</ab>
               <ab n="12">
(12) Netko kupi mnogo za malo novaca,
        a ipak plati sedmerostruko.
</ab>
               <ab n="13">
(13) Mudrac stekne naklonost svojim
            riječima,
        dok luđaci prosipaju laske uzalud.
</ab>
               <ab n="14">
(14) Bezumnikov dar ništa ti ne koristi,
        jer njegove oči traže sedmerostruk
            uzvrat;
</ab>
               <ab n="15">
(15) on malo daje, a mnogo predbacuje,
        i kazuje na sva usta kao
            razglasitelj;
    danas daje u zajam, a sutra traži
            natrag:
        mrzak je takav čovjek.
</ab>
               <ab n="16">
(16) Luđak veli: "Nemam prijatelja
        i ne primam zahvalnosti za svoja
            dobročinstva.
</ab>
               <ab n="17">
(17)     Zlobna su jezika svi koji jedu
            moj kruh."

    Koliko puta i koliki izruguju takvoga!


</ab>
               <ab n="18">
(18) Bolje je pokliznuti se na cesti
            nego na jeziku:
        tako opakima propast iznenada
            dolazi.
</ab>
               <ab n="19">
(19) Čovjek neugodan - neumjesna je
            priča
        razvučena na ustima neodgojenih.
</ab>
               <ab n="20">
(20) Mudra izreka ne vrijedi u ustima
            luda čovjeka,
        jer je ne kazuje u pravo vrijeme.

</ab>
               <ab n="21">
(21) Gdjekoga siromaštvo čuva od
            grijeha:
        njegova spokoja ne remeti grižnja
            savjesti.

</ab>
               <ab n="22">
(22) Mnogi sebi uništi život zbog lažna
            stida
        i upropasti se zbog luđakova
            mnijenja.
</ab>
               <ab n="23">
(23) Netko zbog stida obeća štogod
            prijatelju
        i učini ga bez potrebe
            neprijateljem.


</ab>
               <ab n="24">
(24) Gnusna je ljaga na čovjeku laž
        i uvijek je u ustima ljudi neukih.
</ab>
               <ab n="25">
(25) Bolji je i tat nego onaj tko uvijek
            laže,
        a oba će baštiniti propast.
</ab>
               <ab n="26">
(26) Laganje je sramotan običaj,
        i sramota lažljivčeva ostaje
            vječno s njim.


</ab>
               <ab n="27">
(27) Mudar čovjek stječe ugled,
        i umnik je mio velikašima.
</ab>
               <ab n="28">
(28) Tko obrađuje zemlju žanje obilnu
            žetvu,
        i tko znade ugoditi velikašima
            prašta mu se nepravda.
</ab>
               <ab n="29">
(29) Darovi i pokloni zasljepljuju oči
            mudracima
        i kao brnjica na ustima
            zaustavljaju ukore.
</ab>
               <ab n="30">
(30) Skrivena mudrost i neotkriveno
            blago,
        kakva korist od toga oboga?
</ab>
               <ab n="31">
(31) Bolji je čovjek koji krije ludost
            svoju
        nego čovjek koji krije svoju
            mudrost.


</ab>
            </div>
            <div n="21" type="chapter">
               <ab n="1">
(21.1) Sine moj, ako si griješio,
nemoj više;
        a za prijašnje grijehe moli
            oproštenje.
</ab>
               <ab n="2">
(2) Bježi od grijeha kao od zmije,
        jer ako se primakneš, ujest će te.
    Kao u lava zubi su njegovi:
        ljudima život oduzimaju.

</ab>
               <ab n="3">
(3) Svako je bezakonje kao dvosjekli
            mač
        koji nanosi rane neizlječive.

</ab>
               <ab n="4">
(4) Okrutnost i nasilje pustoše dvorce,
        a tako se ruše i kuće oholica.

</ab>
               <ab n="5">
(5) Molitva iz usta siromaha ide pravo
            u uši Božje
        i presuda će brzo stići.

</ab>
               <ab n="6">
(6) Tko mrzi ukor ide stopama
            grešničkim,
        a tko se boji Gospoda
            obratit će se u srcu svojem.

</ab>
               <ab n="7">
(7) Jezičavac se poznaje nadaleko,
        ali uman čovjek predviđa
            njegov pad.

</ab>
               <ab n="8">
(8) Tko sebi gradi kuću tuđim blagom,
        kao da skuplja kamenje za vlastiti
            grob.

</ab>
               <ab n="9">
(9) Zbor je bezakonički kao hrpa kučina:
        završit će u ognju plamenom.
</ab>
               <ab n="10">
(10) Put je grešnički dobro popločen,
        ali se zavšava u ponoru
            Podzemlja.


</ab>
               <ab n="11">
(11) Tko čuva Zakon, gospodar je svojim
            strastima,
        i savršenstvo straha Gospodnjeg
            mudrost je.
</ab>
               <ab n="12">
(12) Ne stječe pouku tko nije nadaren,
        ali gdjekad nadarenost umnaža
            gorčinu čovjekovu.

</ab>
               <ab n="13">
(13) Spoznaja mudračeva prelijeva se kao
            poplava,
        a savjet mu je kao vrelo živo.
</ab>
               <ab n="14">
(14) Srce je bezumnikovo kao vrč
            razbijen
        koji ne drži nikakve spoznaje.

</ab>
               <ab n="15">
(15) Kad uman čovjek čuje mudru riječ,
        pohvali je i drugu doda;
    a čuje li je bezumnik, ruga joj se
        i baca je iza svojih leđa.

</ab>
               <ab n="16">
(16) Pripovijedanje je bezumnikovo kao
            teret na putu,
        a milina je slušati razborita
            čovjeka.
</ab>
               <ab n="17">
(17) Riječ se razumna čovjeka traži
            u zboru
        i o riječima se njegovim razmišlja
            u srcu.

</ab>
               <ab n="18">
(18) Kao kuća u ruševinama,
            takva je mudrost luđaka,
        i znanje je nerazumnog
            kao besmislica.

</ab>
               <ab n="19">
(19) Stega je bezumniku kao negve na
            nogama
        i kao okovi na njegovoj desnici.

</ab>
               <ab n="20">
(20) Luđak se smije punim grlom,
        a uman se čovjek tiho osmjehne.

</ab>
               <ab n="21">
(21) Stega je razumnu čovjeku
            kao ures zlatni
        i kao narukvica njegovoj desnici.

</ab>
               <ab n="22">
(22) Bezumnikova noga žuri se u kuću,
        a iskusan čovjek stidljivo prilazi.
</ab>
               <ab n="23">
(23) Bezumnik kroz vrata viri u kuću,
        a odgojen čovjek čeka vani.
</ab>
               <ab n="24">
(24) Znak je lošeg odgoja
            prisluškivati na vratima,
        i razborit se čovjek toga srami.

</ab>
               <ab n="25">
(25) Usne brbljavaca ponavljaju tuđe
            riječi,
        a riječi mudrih pomno su
            odmjerene.

</ab>
               <ab n="26">
(26) Luđacima je srce u ustima,
        a mudracima su usta u srcu.

</ab>
               <ab n="27">
(27) Kad bezbožnik proklinje
            neprijatelja,
        onda proklinje samog sebe.

</ab>
               <ab n="28">
(28) Klevetnik kalja samog sebe
        i mrzak je u susjedstvu.


</ab>
            </div>
            <div n="22" type="chapter">
               <ab n="1">
(22.1) Lijenčina je sličan uprljanu
kamenu:
        svatko zviždi zbog gnusobe
            njegove.
</ab>
               <ab n="2">
(2) Lijenčina je sličan hrpi balege:
        tko ga dirne otresa ruku.


</ab>
               <ab n="3">
(3) Sramota je ocu loše odgojen sin,
        a ako je kći, na štetu mu je.
</ab>
               <ab n="4">
(4) Razumna kći blago je mužu svojem,
        a besramnica je na tugu svojem
            roditelju.
</ab>
               <ab n="5">
(5) Bestidna kći sramoti i oca i muža,
        pa je obojica preziru.
</ab>
               <ab n="6">
(6) Neprikladan je prigovor kao gozba
            na dan žalosti,
        ali šiba i ukor uvijek su mudrost. </ab>
               <ab n="7">
(7)  #  </ab>
               <ab n="8">
(8)  #


</ab>
               <ab n="9">
(9) Tko poučava luđaka
            pokušava zalijepiti krhotine
        i budi spavača iz sna dubokog.
</ab>
               <ab n="10">
(10) Objašnjavati luđaku isto je
            kao i bunovnu čovjeku,
        jer će na koncu zapitati: "Što je?"

</ab>
               <ab n="11">
(11) Za mrtvim plači,
            jer mu se ugasila svjetlost;
        i za luđakom plači,
            jer mu se ugasio razum.
    Manje za mrtvim plači,
            jer je počinuo,
        a luđakov je život gori od smrti.
</ab>
               <ab n="12">
(12) Žalost za mrtvim traje sedam dana,
        a za luđakom i bezbožnikom sve
            dane života njihova.

</ab>
               <ab n="13">
(13) Ne govori mnogo s bezumnikom
        i ne druži se s nerazumnikom:
    čuvaj ga se, da ti ne dosadi
        i da se ne ukaljaš dodirom
            njegovim.
    Kloni ga se, da nađeš mir
        i da ti ne dojadi ludost njegova.

</ab>
               <ab n="14">
(14) Što je teže od olova?
        I kako se zove ako ne: luđak?
</ab>
               <ab n="15">
(15) Lakše je nositi i pijesak i sol
            i komad željeza
        nego snositi čovjeka nerazumna.

</ab>
               <ab n="16">
(16) Kao što se greda uglavljena
            u zdanje
        ne remeti potresom,
    tako se ni srce utvrđeno zrelim
            promišljanjem
        ne plaši u času pogibelji.
</ab>
               <ab n="17">
(17) Srce učvršćeno umnim
            razmišljanjem
        jest kao ures od žbuke na uglačanu
            zidu.
</ab>
               <ab n="18">
(18) Kao što kamenčići na visoku zidu
            ne mogu odoljeti vjetru,
        tako ni srce zaplašeno luđačkim
            tlapnjama
        ne odolijeva nikakvu strahu.


</ab>
               <ab n="19">
(19) Tko oko udari suze izazove,
        a tko srce dirne izaziva osjećaje.
</ab>
               <ab n="20">
(20) Tko se baca kamenom na ptice
            rastjera ih,
        a tko prijatelja grdi raskida
            prijateljstvo.
</ab>
               <ab n="21">
(21) Ako trgneš i mač na prijatelja,
        ne gubi nade jer on se može
            vratiti.
</ab>
               <ab n="22">
(22) I ako otvoriš usta protiv
            prijatelja,
        ne boj se jer moguća je pomirba.
    Samo u slučaju pogrde, oholosti,
            otkrivanja tajne
            i udaraca iz potaje
        odbjegne svaki prijatelj.

</ab>
               <ab n="23">
(23) Budi vjeran bližnjemu svojem kad
            je siromašan,
        tako da mu budeš i u kasnijoj
            sreći dionik;
    ostaj mu vjeran u vrijeme nevolje,
        da s njime zajedno dijeliš baštinu.

</ab>
               <ab n="24">
(24) Prije vatre diže se iz peći vatra i dim,
        tako i prije krvoprolića izbija
            svađa.

</ab>
               <ab n="25">
(25) Ne stidim se uzeti u zaštitu
            prijatelja
        i pred njim se ne krijem.
</ab>
               <ab n="26">
(26) Ako li me od njega zadesi zlo,
        svatko koji čuje čuvat će se od
            njega.


</ab>
               <ab n="27">
(27) Oj, tko će postaviti stražu ustima
            mojim
        i na usne moje pečat razboritosti,
    da nikad zbog njih u zlo ne
            zapadnem,
        da me jezik moj ne uništi?

</ab>
            </div>
            <div n="23" type="chapter">
               <ab n="1">
(23.1) Gospodine, Oče i vladaru života
moga,
        ne prepusti me ćudi njihovoj,
        ne dopusti da propadnem zbog
            njih.
</ab>
               <ab n="2">
(2) Tko će biti bič mislima mojim
        i stega mudrosti srcu mojem,
    nemilosrdan prestupcima mojim
        i nepopustljiv grijesima mojim,
</ab>
               <ab n="3">
(3) da ne uzobiluju pogreške moje
        i ne namnože se moji grijesi;
    da ne padnem naočigled
            protivnika svojih
        i da neprijatelj moj ne likuje
            nada mnom?

</ab>
               <ab n="4">
(4) Gospode, Oče i Bože života moga,
        ne daj mi oči ohole,
</ab>
               <ab n="5">
(5) odvrati požudu od mene,
</ab>
               <ab n="6">
(6)     ne daj da podlegnem nasladi
            i pohoti,
        ne prepusti me besramnim
            željama.


</ab>
               <ab n="7">
(7) Čujte, djeco, pouku za usta:
        tko se nje drži neće zalutati.
</ab>
               <ab n="8">
(8) Grešnik pada u zamku zbog vlastitih
            usana,
        o njih se spotiče i svadljivac
            i oholica.
</ab>
               <ab n="9">
(9) Ne privikavaj usta svoja na prisege
        i ne navikavaj se izgovarati ime
            Svetoga.
</ab>
               <ab n="10">
(10) Jer kao što rob pod neprestanim
            nadzorom
        ne ostaje bez modrica,
    tako i tko uvijek priseže i zaziva
            ime Božje
        neće izmaći grijehu.
</ab>
               <ab n="11">
(11) Čovjek koji mnogo priseže pun je
            zloće
        i bič ne odstupa od kuće njegove.
    Ako pogriješi, grijeh mu njegov
            ostaje;
        a ako se na to ne obazire, griješi
            dvostruko.
    Ako se prisegne krivo, neće mu se
            oprostiti
        i kuća će mu biti puna nevolje.


</ab>
               <ab n="12">
(12) Postoji govor koji zaslužuje smrt,
        i ne bilo ga u baštini Jakovljevoj!
    Sve to nek' je daleko od ljudi
            pobožnih,
        da se ne valjaju u grijesima.
</ab>
               <ab n="13">
(13) Ne privikavaj usta gnusnoj
            neuljudnosti
        jer se u njoj nalazi riječ grijeha.
</ab>
               <ab n="14">
(14) Kad si među velikašima,
        sjeti se oca i majke svoje,
    da se ne zaboraviš pred njima,
        i da se ne ponašaš kao luđak
    i ne zažališ što si se rodio
        i ne prokuneš i dan svojeg
            rođenja.
</ab>
               <ab n="15">
(15) Tko se naviknuo na sramotne riječi
        neće se popraviti svega vijeka
            svoga.


</ab>
               <ab n="16">
(16) Dvije vrste ljudi umnažaju grijehe,
        a treća navlači na se srdžbu:
</ab>
               <ab n="17">
(17) žarka strast što kao oganj žeže
        ne stišava se dok se ne ugasi;
    čovjek pohotan na vlastito tijelo:
        on ne prestaje dok ga vatra
            ne sažeže.
    Bludniku je svaka hrana slatka
        i on se ne smiruje sve do smrti.
</ab>
               <ab n="18">
(18) Čovjek koji čini preljub na postelji
            svojoj
        i govori u sebi: "Tko me vidi?
    Tama je oko mene i zidovi me
            kriju,
        nitko me ne vidi, čemu se bojati?
    Grijeha se mojih neće sjetiti
            Svevišnji!" -
</ab>
               <ab n="19">
(19) takav se boji samo ljudskih očiju,
        a ne shvaća kako su oči Gospodnje
        deset tisuća puta od sunca svjetlije
    i paze na sve putove ljudske
        i motre i najskrivenije zakutke.
</ab>
               <ab n="20">
(20) Njemu je sve to poznato bilo prije
            nego je stvoreno,
        a tako i sada kada je sve dovršeno.
</ab>
               <ab n="21">
(21) Takva će čovjeka na ulicama grada
            stići kazna,
        uhvatit će ga gdje i ne sluti.


</ab>
               <ab n="22">
(22) Tako je i ženi koja je nevjerna
            mužu svojemu
        i rađa mu baštinika s tuđincem.
</ab>
               <ab n="23">
(23) Jer je, prvo, prezrela Zakon
            Svevišnjega,
        i drugo: ogriješila se o muža svog,
    i treće: preljubom se ukaljala
        i začela djecu s tuđim mužem.
</ab>
               <ab n="24">
(24) Takva će biti izvedena pred zbor
            narodni
        i djecu će joj pregledati.
</ab>
               <ab n="25">
(25) Djeca joj ne će pustiti korijenja
        niti će joj grane ploda donijeti.
</ab>
               <ab n="26">
(26) Ostavit će proklet spomen o sebi,
        i njezina se sramota neće nikad
            izbrisati.
</ab>
               <ab n="27">
(27) I priznat će svi oni koji ostanu iza
            nje
        da nema ništa bolje od straha
            Gospodnjeg,
        nema ništa slađe no vršiti
            zapovijedi Gospodnje.


</ab>
            </div>
            <div n="24" type="chapter">
               <ab n="1">
(24.1) Mudrost se sama slavi
i sred puka svog se hvali.
</ab>
               <ab n="2">
(2) Usta svoja otvara u zboru
            Svevišnjeg
        i pred njegovom se moći proslavlja:
</ab>
               <ab n="3">
(3) "Izađoh iz usta Svevišnjeg
        i pokrih zemlju kao magla.
</ab>
               <ab n="4">
(4) Na visinama nebeskim razapeh šator
            svoj
        i prijestol moj bi stup od oblaka.
</ab>
               <ab n="5">
(5) Obiđoh sama krug nebeski
        i prošetah se dubinama bezdana.
</ab>
               <ab n="6">
(6) U vlasti su mojoj valovi morski,
            i sva zemlja,
        i svi narodi i puci.
</ab>
               <ab n="7">
(7) Među svima njima tražila sam
            počinka
        i na čijoj baštini da se nastanim.
</ab>
               <ab n="8">
(8) Tada mi zapovjedi Stvoritelj sviju
            stvari
        i koji me stvori, odredi mjesto za
            šator moj
    i reče: 'Nastani se u Jakovu
        i uđi u baštinu Izraelu.'
</ab>
               <ab n="9">
(9) Prije vjekova, odiskona, on me
            stvorio
        i neću prestati dovijeka.
</ab>
               <ab n="10">
(10) Pred njim sam služila u Svetom
            šatoru
        i potom se nastanila na Sionu.
</ab>
               <ab n="11">
(11) Dao mi je tako spokoj u milome
            gradu
        i vlast mi je u Jeruzalemu.
</ab>
               <ab n="12">
(12) Tako se ukorijenih u slavnom
            narodu,
        na dijelu Gospodnjem, u baštini
            njegovoj.

</ab>
               <ab n="13">
(13) Uzrastoh kao cedar na Libanu
        i kao čempres na gori Hermonu.
</ab>
               <ab n="14">
(14) Uzrastoh kao palma u Engadu
        i kao ružičnjaci u Jerihonu.
    Kao divna maslina u dolini,
        uzrastoh kao makljen
            nad vodama.
</ab>
               <ab n="15">
(15) Rasuh miomiris svoj kao cimet
            i drvo bagremovo
        i zamirisah mirisom kao smirna
            izabrana,
    kao galban, oniks i stakte
        i kao vonj tamjanov u Šatoru.
</ab>
               <ab n="16">
(16) Raširih grane svoje kao terebinta,
        i grane su moje divne i ljupke.
</ab>
               <ab n="17">
(17) Propupah kao trs mladicama
            ljupkim,
        i cvjetovi su moji porod slave
            i bogatstva.
</ab>
               <ab n="18">
(18)  #
</ab>
               <ab n="19">
(19) Dođite k meni svi koji me žudite
        i nasitite se plodovima mojim.
</ab>
               <ab n="20">
(20) Jer je spomen na mene slađi
            od meda
        i baština moja od mednoga saća.
</ab>
               <ab n="21">
(21) Koji me jedu još više su me gladni,
        i koji me piju još više za mnom
            žeđaju.
</ab>
               <ab n="22">
(22) Tko mene sluša taj se ne stidi,
        i tko sa mnom radi taj ne griješi."


</ab>
               <ab n="23">
(23) Sve je ovo Knjiga saveza Boga
            Svevišnjeg,
        Zakon koji nam je Mojsije odredio
        kao baštinu zajednicama
            Jakovljevim.
</ab>
               <ab n="24">
(24)  #
</ab>
               <ab n="25">
(25) On je mudrosti pun kao vode
            Fišona
        i kao Tigris u dane proljetne;
</ab>
               <ab n="26">
(26) on buja razborom kao Eufrat
        i kao Jordan u vrijeme žetveno:
</ab>
               <ab n="27">
(27) obiluje stegom kao Nil vodom
        i kao Gihon u vrijeme berbe.
</ab>
               <ab n="28">
(28) Prvi ga čovjek nije do dna spoznao
        niti će ga posljednji istražiti.
</ab>
               <ab n="29">
(29) Jer su misli njegove šire od mora
        i namisli dublje od bezdana.

</ab>
               <ab n="30">
(30) A ja sam kao jarak prekopan od
            rijeke
        i kao vodotok doveden u perivoj.
</ab>
               <ab n="31">
(31) I rekoh: "Natopit ću vrt svoj
        i navodnit ću cvijetnjake svoje".
    I gle, od jarka mojeg rijeka
            postade,
        a od rijeke more mi nasta.

</ab>
               <ab n="32">
(32) Učinit ću da kao zora zasja nauk
            moj,
        i svjetlost ću njegovu razaslati
            nadaleko.
</ab>
               <ab n="33">
(33) Izlit ću nauku poput proroštva,
        ostaviti je pokoljenjima budućim.
</ab>
               <ab n="34">
(34) Vidite: ne trudih se samo za sebe
        nego za sve koji je traže.


</ab>
            </div>
            <div n="25" type="chapter">
               <ab n="1">
(25.1) Troje mi je drago,
a milo je i Gospodu i ljudima:
    sloga među braćom,
        prijateljstvo među susjedima,
        muž i žena koji se vole.
</ab>
               <ab n="2">
(2) A tri vrste ljudi mrzi duša moja
        i veoma mi je oduran život njihov:
    ohol siromah i lažljiv bogataš
        i razbludan starac koji nema
            razbora.


</ab>
               <ab n="3">
(3) Ako za mladosti nisi ništa sabirao,
        kako ćeš išta naći u starosti?
</ab>
               <ab n="4">
(4) Kako lijepo pristaje sijedoj kosi
            zdrava rasudba
        i starcima savjet znalački!
</ab>
               <ab n="5">
(5) O, kako je lijepa mudrost u staraca
        i promišljen savjet odličnika!
</ab>
               <ab n="6">
(6) Veliko je iskustvo kruna starcima,
        i strah je Gospodnji istinska slava
            njihova.


</ab>
               <ab n="7">
(7) Devetero smatra srce moje blaženim,
        a deseto mi je sad na jeziku:
    čovjek koji se djeci svojoj raduje
        i koji doživi pad neprijatelja
            svojih.
</ab>
               <ab n="8">
(8) Blago mužu koji živi sa ženom
            razumnom
        i koji ne ore s volom i magarcem,
    i koji nije pogriješio jezikom svojim,
        i koji ne služi od sebe
            nevrednijemu.

</ab>
               <ab n="9">
(9) Blago onomu koji je stekao
            razboritost
        i koji pripovijeda ušima pozornim.
</ab>
               <ab n="10">
(10) A kako je velik onaj koji je našao
            mudrost,
        ali nitko ne nadmašuje onoga koji
            se boji Gospoda.
</ab>
               <ab n="11">
(11) Strah je Gospodnji iznad svega;
        i tko ga ima, s kime se može
            usporediti?
</ab>
               <ab n="12">
(12)  #


</ab>
               <ab n="13">
(13) Svaka rana, samo ne rana srca!
        I svaka opačina, samo ne opačina
            ženina!
</ab>
               <ab n="14">
(14) Svaka nesreća, samo ne nesreća
            od mrzitelja!
    I svaka osveta, samo ne osveta
            neprijateljska!
</ab>
               <ab n="15">
(15) Nema otrova nad otrovom zmijskim
        niti mržnje od mržnje
            neprijateljske.

</ab>
               <ab n="16">
(16) Volim više živjeti s lavom i sa
            zmajem
        nego živjeti sa ženom opakom.
</ab>
               <ab n="17">
(17) Pakost ženi nagrđuje lik
        i mrači joj lice kao u medvjeda.
</ab>
               <ab n="18">
(18) Kad među susjedima sjedi joj muž,
        on i nehotice gorko uzdiše.
</ab>
               <ab n="19">
(19) Malena je svaka zloća prema zloći
            ženskoj:
        neka je snađe kob grešnička!

</ab>
               <ab n="20">
(20) Kakav je pješčani brijeg nogama
            staračkim,
        takva je jezičava žena mirnu mužu.

</ab>
               <ab n="21">
(21) Ne daj se zavesti ljepotom ženskom
        i ne žudi za ženom.

</ab>
               <ab n="22">
(22) Velik je jad, sramota i ruglo
        kad žena uzdržava muža svog.
</ab>
               <ab n="23">
(23) Srce poniženo, lice pomračeno
        i rana u srcu - to je žena opaka.
    Ruke lomne i klecava koljena,
        takva je žena koja ne usrećuje
            muža svoga.

</ab>
               <ab n="24">
(24) Od žene je grijeh počeo
        i zbog nje svi umiremo.

</ab>
               <ab n="25">
(25) Ne daj vodi pukotine
        niti zloj ženi slobode jezika.
</ab>
               <ab n="26">
(26) Ako ne čini kao što joj pokažeš,
        otpusti je od sebe.

</ab>
            </div>
            <div n="26" type="chapter">
               <ab n="1">
(26.1) Blago mužu žene čestite
jer je dvostruk broj dana
            njegovih.
</ab>
               <ab n="2">
(2) Čestita žena radost je mužu svojem,
        on će godine svojeg života
            proživjeti u miru.
</ab>
               <ab n="3">
(3) Izvrsna žena odabran je dio,
        dar onomu koji se boji Gospodina.
</ab>
               <ab n="4">
(4) Bio bogat ili siromah, srce mu je
            veselo
        i lice vedro u svako doba.

</ab>
               <ab n="5">
(5) Troga se plaši srce moje
        a od četvrtog užasava:
    od klevete u gradu, od zbora
            svjetine
        i od lažne optužbe,
        jer je sve to gore od smrti;
</ab>
               <ab n="6">
(6) ali je tuga i jad žena ljubomorna
            na ženu
        i bič jezika koji sve jednako
            udara.

</ab>
               <ab n="7">
(7) Nepodesan je jaram žena opaka,
        i svladati nju isto je kao uhvatiti
            štipavca.
</ab>
               <ab n="8">
(8) Žena pijana zaziva srdžbu golemu,
        jer sramota je njezina neizbrisiva.
</ab>
               <ab n="9">
(9) Ženina je bludnost u njezinu drsku
            pogledu
        i poznaje se po njezinim
            trepavicama.

</ab>
               <ab n="10">
(10) Pod oštrim nadzorom drži kćer
            drzovitu,
        da ne zlorabi prvu priliku.
</ab>
               <ab n="11">
(11) Budno pazi na oko bestidno,
        da se ne začudiš kad se o tebe
            ogriješi.
</ab>
               <ab n="12">
(12) Kao žedan putnik, ona otvara usta
        i pije svaku vodu na koju naiđe
    i spušta se pred svakim kolcem
        i svakoj strijeli otvara tulac.

</ab>
               <ab n="13">
(13) Mila je žena radost mužu svom,
        i znanje mu njezino kosti ojačava.
</ab>
               <ab n="14">
(14) Dar je Gospodnji žena šutljiva,
        i nema cijene duši dobro
            odgojenoj.
</ab>
               <ab n="15">
(15) A milina je na milinu žena stidljiva,
        i nema cijene dostojne duše
            uzdržljive.
</ab>
               <ab n="16">
(16) Kao što sunce blista na planinama
            Gospodnjim,
        tako i ljepota vrsne žene u
            urednosti kuće njezine.
</ab>
               <ab n="17">
(17) Kao svijeća što svijetli na svetom
            svijećnjaku,
        tako je krasno lice na skladnu
            tijelu.
</ab>
               <ab n="18">
(18) Kao stupovi zlatni na podnožju
            srebrnu,
        tako su lijepe noge na čvrstim
            petama.
</ab>
               <ab n="19">
(19)  #
</ab>
               <ab n="20">
(20)  #
</ab>
               <ab n="21">
(21)  #
</ab>
               <ab n="22">
(22)  #
</ab>
               <ab n="23">
(23)  #
</ab>
               <ab n="24">
(24)  #
</ab>
               <ab n="25">
(25)  #
</ab>
               <ab n="26">
(26)  #
</ab>
               <ab n="27">
(27)  #


</ab>
               <ab n="28">
(28) Dvoje rastužuje srce moje,
        a zbog trećeg gnjev me hvata:
    kad ratnik stȁri u bijedi,
        kad se preziru ljudi umni,
    kad se netko od pravednosti vraća
            grijehu -
        za takvog je Gospod mač spremio.


</ab>
               <ab n="29">
(29) Trgovac teško odolijeva napasti,
        i prodavač nije bez grijeha.
</ab>
            </div>
            <div n="27" type="chapter">
               <ab n="1">
(27.1) Radi probitka mnogi griješe,
i tko traži bogatstvo biva
            nemilosrdan.
</ab>
               <ab n="2">
(2) Kolac se zabija između dva kamena,
        a grijeh se utiskuje između kupnje
            i prodaje.
</ab>
               <ab n="3">
(3) Tko se čvrsto ne drži straha
            Gospodnjeg
        kuća će mu brzo propasti.


</ab>
               <ab n="4">
(4) Kad se sito trese, mekinje ostaju:
        tako i nedostaci čovjekovi izbijaju
            u govoru njegovu.
</ab>
               <ab n="5">
(5) Lončareve posude peć iskušava,
        a čovjeka njegov govor.
</ab>
               <ab n="6">
(6) Obradu voćke očituje njezin plod:
        tako i riječi čovjekove otkrivaju
            njegove osjećaje.
</ab>
               <ab n="7">
(7) Nikoga ne hvali prije no što
            progovori,
        jer govor je kušnja ljudi.


</ab>
               <ab n="8">
(8) Ako težiš pravdi, naći ćeš je
        i obući ćeš je kao svečanu odoru.
</ab>
               <ab n="9">
(9) Ptice se jate sa sebi sličnima,
        i pravica se svraća onima koji je
            vrše.
</ab>
               <ab n="10">
(10) Lav vreba svoju lovinu,
        tako i grijeh one koji čine
            nepravdu.

</ab>
               <ab n="11">
(11) Govor je pobožna čovjeka uvijek
            pun mudrosti,
        a luđak se mijenja poput mjeseca.
</ab>
               <ab n="12">
(12) Kad si među bezumnicima, pazi na
            vrijeme,
        a s ljudima mudrim boravi bez
            straha.
</ab>
               <ab n="13">
(13) Sablažnjiv je govor luđački
        i smijeh je njihov grešna
            razuzdanost.
</ab>
               <ab n="14">
(14) Govor s mnogim zakletvama podiže
            čovjeku vlasi,
        i kad se takvi svađaju, začepiti je
            uši.
</ab>
               <ab n="15">
(15) Svađa oholih ljudi završava se
            krvlju,
        i mučno se slušaju grdnje njihove.


</ab>
               <ab n="16">
(16) Tko otkriva tajne gubi povjerenje
        i neće više naći prijatelja po srcu
            svojem.
</ab>
               <ab n="17">
(17) Ljubi prijatelja i budi mu vjeran,
        ali ako si izdao njegove tajne,
            ne idi više za njim.

</ab>
               <ab n="18">
(18) Jer kao što čovjek uništava svojeg
            neprijatelja,
        tako si ti uništio prijateljstvo
            svojega bližnjeg.
</ab>
               <ab n="19">
(19) Ili kao što si ispustio pticu iz šake,
        tako si ispustio prijatelja svoga
        i nećeš ga uhvatiti više.

</ab>
               <ab n="20">
(20) Ne trči za njim jer je daleko
            odmakao
        i utekao poput gazele iz zamke.
</ab>
               <ab n="21">
(21) Jer se rana može povezati i pogrda
            oprostiti,
        ali za onoga tko je izdao tajnu
            nema nade.


</ab>
               <ab n="22">
(22) Tko žmirka očima kuje zlo,
        i nitko ga od toga ne može
            odvratiti.
</ab>
               <ab n="23">
(23) Pred tobom je medenih usta
        i divi se tvojim riječima,
    ali iza tvojih leđa mijenja svoj jezik
        i u sablazan izvrće tvoje riječi.
</ab>
               <ab n="24">
(24) Mnogo što mrzim, ali ništa kao
            takva čovjeka,
        a i Gospod ga mrzi.

</ab>
               <ab n="25">
(25) Tko baca kamen uvis, na glavu mu
            pada;
        podmukao udarac protuudarcem
            rađa.
</ab>
               <ab n="26">
(26) Tko jamu kopa, u nju pada,
        i tko zamku namješta, u nju se
            hvata.
</ab>
               <ab n="27">
(27) Tko čini zlo, zlo mu se vraća,
        iako on ne zna odakle dolazi.

</ab>
               <ab n="28">
(28) Ruglo i sramota oholici,
        i osveta na nj vreba kao lav.
</ab>
               <ab n="29">
(29) U zamku se hvataju koji se raduju
            padu pobožnika,
        i bol će ih izjesti prije smrti
            njihove.


</ab>
               <ab n="30">
(30) Mržnja i srdžba jednako su gnusne,
        i grešan ih čovjek obje u sebi
            nosi.
</ab>
            </div>
            <div n="28" type="chapter">
               <ab n="1">
(28.1) Tko se osvećuje, njemu se
Gospod osvećuje
        i dobro pazi na grijehe njegove.
</ab>
               <ab n="2">
(2) Oprosti nepravdu svojemu
            bližnjemu,
        pa kad budeš molio, grijesi će se
            tvoji oprostiti.
</ab>
               <ab n="3">
(3) Ako čovjek goji mržnju na drugoga,
        kako može od Gospoda tražiti
            ozdravljenje?
</ab>
               <ab n="4">
(4) Kad s čovjekom sličnim sebi nema
            milosrđa,
        kako može moliti se za svoje
            grijehe?
</ab>
               <ab n="5">
(5) On, koji je samo od mesa, goji
            osvetljivost,
        pa tko će mu oprostiti grijehe?
</ab>
               <ab n="6">
(6) Misli na konac svoj i prestani
            s mržnjom;
        sjeti se raspadanja i smrti, i vrši
            zapovijedi.
</ab>
               <ab n="7">
(7) Misli na zapovijedi i ne mrzi na
            bližnjega
        i na Zavjet Svevišnjega, pa oprosti
            krivicu.


</ab>
               <ab n="8">
(8) Kloni se svađe, pa ćeš manje
            griješiti;
        strastven čovjek raspaljuje svađu.
</ab>
               <ab n="9">
(9) Grešnik sije razdor među
            prijateljima
        i među mirne ljude baca klevetu.
</ab>
               <ab n="10">
(10) Oganj se raspaljuje prema gorivu
            kojim se hrani,
        a svađa se širi prema silini svojoj;
    gnjev čovjekov ovisi o snazi
            njegovoj
        i jarost mu raste prema bogatstvu
            njegovu.
</ab>
               <ab n="11">
(11) Nagla svađa raspaljuje vatru,
        nagla prepirka vodi u krvoproliće.
</ab>
               <ab n="12">
(12) Pušeš li u iskru, ona se rasplamsa,
        pljuneš li na nju, ona se ugasi:
        oboje izlazi iz usta tvojih.


</ab>
               <ab n="13">
(13) Proklet bio došaptavač i klevetnik,
        jer uništiše mnoge koji su živjeli
            u miru.
</ab>
               <ab n="14">
(14) Treći je jezik potresao mnoge
        i prognao ih od naroda do naroda;
    razorio je tvrde gradove
        i porušio kuće kneževske.
</ab>
               <ab n="15">
(15) Treći je jezik izagnao žene čestite
        i lišio ih plodova trudbe njihove.
</ab>
               <ab n="16">
(16) Tko ga sluša taj nema počinka
        niti će imati boravišta mirna.
</ab>
               <ab n="17">
(17) Udarac bičem ostavlja masnicu,
        udarac jezikom lomi kosti.
</ab>
               <ab n="18">
(18) Mnogi su pali od mača,
        ali ne toliki kao od jezika.
</ab>
               <ab n="19">
(19) Blago čovjeku koji se od njega
            zaštitio
        i nije iskusio srdžbu njegovu,
    koji nije nosio jarma njegova
        niti je bio svezan lancima
            njegovim.
</ab>
               <ab n="20">
(20) Jer jaram je njegov jaram gvozdeni
        i lanci su njegovi lanci mjedeni.
</ab>
               <ab n="21">
(21) Strašna je smrt koju donosi,
        i bolje je Podzemlje od nje.
</ab>
               <ab n="22">
(22) Ali nema vlasti nad pobožnicima,
        njih ne prži plamen njegov.
</ab>
               <ab n="23">
(23) Njegove su žrtve oni koji ostavljaju
            Gospoda,
        u njima on plamti i ne gasi se,
    on će nasrnuti na njih kao lav
        i raznijeti ih kao pantera.
</ab>
               <ab n="24">
(24) Gle, trnjem ogradi svoj posjed,
        zaključaj dobro svoje srebro
            i zlato:
</ab>
               <ab n="25">
(25) tako i riječima svojim načini
            mjerila i utege
        i ustima svojim vrata
            s prijevornicom.
</ab>
               <ab n="26">
(26) Pazi da ne posrneš zbog jezika
            svojeg
        i ne postaneš plijenom onomu
            koji te vreba.


</ab>
            </div>
            <div n="29" type="chapter">
               <ab n="1">
(29.1) Milosrđe čini tko uzajmljuje
svojem bližnjemu;
        i tko mu pomaže vrši zapovijedi.
</ab>
               <ab n="2">
(2) Uzajmljuj bližnjemu kad je u
            potrebi
        i opet vraćaj bližnjemu u pravo
            vrijeme.
</ab>
               <ab n="3">
(3) Čvrsto drži svoju riječ i budi mu
            vjeran,
        pa ćeš u svako vrijeme dobiti
            što ti treba.
</ab>
               <ab n="4">
(4) Mnogi smatraju zajam dobitkom
        i zadaju jad onima koji su im
            pomogli.
</ab>
               <ab n="5">
(5) Dok ne dobije, ruku mu ljubi
        i ponizno zbori o bogatstvu
            bližnjega,
    ali na dan naplate on odgađa rok,
        udara u jadikovke
        i krivnju baca na zla vremena.
</ab>
               <ab n="6">
(6) Mogne li, vrati jedva polovicu,
        a i to valja smatrati dobitkom.
    Ne plati li, valja oteti od njegova -
        i eto neprijatelja bez potrebe:
    vraća on kletvama i svađama,
        umjesto čašću uzvraća prezirom.
</ab>
               <ab n="7">
(7) Mnogi se stoga, ne zbog zloće,
            ustežu davati zajam:
        boje se da ne budu nezasluženo
            opljačkani.


</ab>
               <ab n="8">
(8) Ali sa siromahom budi velikodušan
        i ne pusti ga da čeka na tvoj
            milodar.
</ab>
               <ab n="9">
(9) Zbog Božje zapovijedi pomozi
            siromahu;
        ako je potrebit, ne pusti ga
            praznih ruku.
</ab>
               <ab n="10">
(10) Radije izgubi novce na brata ili
            prijatelja
        nego da ti propadaju hrđajući pod
            kamenom.
</ab>
               <ab n="11">
(11) Uloži blago svoje po zapovijedima
            Svevišnjega,
        i bit će ti probitačnije nego samo
            zlato.
</ab>
               <ab n="12">
(12) Uloži milostinju u svoje riznice,
        i ona će te izbaviti od svake
            nevolje:
</ab>
               <ab n="13">
(13) bolje će se boriti za te pred
            neprijateljem
        negoli čvrsti štit i teško koplje.


</ab>
               <ab n="14">
(14) Dobar čovjek jamči za bližnjega
            svoga,
        a tko je izgubio osjećaj stida,
            ostavlja ga na cjedilu.
</ab>
               <ab n="15">
(15) Ne zaboravljaj jamcu uslugu
            njegovu,
        jer je dušu svoju dao za tebe.
</ab>
               <ab n="16">
(16) Grešnik se ne brine za dobra
            jamčeva,
        i nezahvalnik zaboravlja svojeg
            izbavitelja.

</ab>
               <ab n="17">
(17) Jamčenje je upropastilo mnoge
            sretne ljude
        i razbacalo ih kao morske valove.
</ab>
               <ab n="18">
(18) Istjeralo je iz doma ljude bogate,
        koji onda lutaju među tuđim
            pucima.
</ab>
               <ab n="19">
(19) Grešnik koji se upušta u jamčenje
        radi laka dobitka - potpada pod sud.
</ab>
               <ab n="20">
(20) Pomozi bližnjemu koliko god
            možeš,
        ali pazi da se i sam ne upropastiš.


</ab>
               <ab n="21">
(21) Prve su životne potrebe voda, kruh,
        odijelo i kuća, da se sram pokrije.
</ab>
               <ab n="22">
(22) Bolje je živjeti siromaški pod
            krovom od dasaka
        nego se gostiti gospodski u tuđoj
            kući.
</ab>
               <ab n="23">
(23) Budi zadovoljan imao malo ili
            mnogo,
        pa nećeš slušati ukore ukućana.
</ab>
               <ab n="24">
(24) Težak je život ići od kuće do kuće,
        i gdje god se zaustaviš, ne smiješ
            usta otvoriti;
</ab>
               <ab n="25">
(25) tuđinac si i poznaj okus poniženja,
        a osobito zvuk gorkih riječi:
</ab>
               <ab n="26">
(26) "Hajde, tuđinče, postavi stol,
        i ako imaš što, daj mi jesti."
</ab>
               <ab n="27">
(27) "Odlazi, tuđinče, ustupi mjesto
            časnijemu,
        dolazi mi brat i treba mi kuća."
</ab>
               <ab n="28">
(28) Teško je umnu čovjeku
        kad mu predbace gostoprimstvo
        i pogrde ga kao vjerovnika.


</ab>
            </div>
            <div n="30" type="chapter">
               <ab n="1">
(30.1) Tko ljubi sina svog, često ga
bije šibom,
        da se na koncu u njemu obraduje.
</ab>
               <ab n="2">
(2) Tko valjano odgaja svog sina, imat
            će od njega koristi
        i ponosit će se njime među
            znancima svojim.
</ab>
               <ab n="3">
(3) Tko pouči sina svoga, čini zavidnim
            neprijatelja svoga
        i raduje se pred prijateljima
            svojim.
</ab>
               <ab n="4">
(4) Pa i umre li otac, kao da i nije
            umro,
        jer ostavlja sina sebi slična.
</ab>
               <ab n="5">
(5) Za svojeg se života radovao
            gledajući ga
        i na samrti se svojoj ne žalosti.
</ab>
               <ab n="6">
(6) Jer za neprijatelje ostavlja
            osvetnika,
        a prijateljima sina koji će im
            znati milost uzvraćati.

</ab>
               <ab n="7">
(7) Tko miluje sina svoga,
            zavijat će mu rane
        i na svaki će mu se njegov jauk
            potresati srce.
</ab>
               <ab n="8">
(8) Neukroćen konj postaje ćudljiv,
        a zapušten sin postaje tvrdoglav.
</ab>
               <ab n="9">
(9) Razmazi dijete svoje, pa će te
            zaprepastiti;
        igraj se s njim, pa će te u tugu
            zaviti.
</ab>
               <ab n="10">
(10) Ne smij se njim ako ne želiš plakati
            s njim
        i na koncu škrgutati zubima.
</ab>
               <ab n="11">
(11) Ne daj mu slobode u mladosti
        i ne praštaj mu pogrešaka
            njegovih.
</ab>
               <ab n="12">
(12) Savij mu šiju dok je mlad
        i nagnječi mu rebra dok je malen,
    da ti ne bude buntovan i neposlušan
        i ne ožalosti te duboko.
</ab>
               <ab n="13">
(13) Odgoji sina svojega i dotjeruj ga,
        da ti ne bi trpio zbog njegove
            drskosti.


</ab>
               <ab n="14">
(14) Bolji je siromah tijelom zdrav i čio
        nego bogataš bolesna tijela.
</ab>
               <ab n="15">
(15) Više valja zdravlje i snaga nego sve
            zlato svijeta
        i krepko tijelo više od golema
            posjeda.
</ab>
               <ab n="16">
(16) Nema blaga nad zdravljem tjelesnim
        niti sreće nad sretnim srcem.
</ab>
               <ab n="17">
(17) Bolja je smrt nego gorak život
        i počinak vječni nego trajna bolest.

</ab>
               <ab n="18">
(18) Dobre su jestvine pred ustima
            zatvorenim
        kao jelo žrtveno na grob položeno.
</ab>
               <ab n="19">
(19) Čemu žrtve idolu,
        kad ne može ni jesti niti
            pomirisati?
    Tako i onaj koga Gospod progoni:
</ab>
               <ab n="20">
(20)     samo gleda i uzdiše,
        kao uškopljenik koji grli djevicu
            i uzdiše.


</ab>
               <ab n="21">
(21) Ne prepuštaj se žalosti
        i ne kinji se mračnim mislima.
</ab>
               <ab n="22">
(22) Veselje srca život je čovjeku,
        i radost mu produljuje dane
            životne.
</ab>
               <ab n="23">
(23) Prevari svoje brige i utješi srce
            svoje,
        otjeraj od sebe žalost:
    jer je žalost pogubila mnoge,
        od nje nema koristi nikomu.

</ab>
               <ab n="24">
(24) Zavist i srdžba skraćuju dane,
        i briga donosi starost prije
            vremena.
</ab>
               <ab n="25">
(25) Izdašnu srcu jelo je u slast:
        i koristi mu ono što pojede.


</ab>
            </div>
            <div n="31" type="chapter">
               <ab n="1">
(31.1) Briga za bogatstvo izjeda tijelo,
i skrb za njim odgoni san.
</ab>
               <ab n="2">
(2) Dnevne se brige u san uvlače,
        i teška bolest ne da spavati.
</ab>
               <ab n="3">
(3) Bogataš se muči da skupi imetak,
        a kad se odmara, uživa u raskoši;
</ab>
               <ab n="4">
(4) siromah se muči, jer nema od čega
            živjeti,
        a kad se odmara, zapada u bijedu.

</ab>
               <ab n="5">
(5) Tko ljubi zlato - ne ostaje
            bez grijeha,
        i tko za novcem trči - zbog njega
            će zalutati.
</ab>
               <ab n="6">
(6) Mnogi postadoše žrtve zlata,
        propast im bijaše neminovna.
</ab>
               <ab n="7">
(7) Jer ono je zamka onima koji mu
            žrtvuju,
        i svaki se nerazumni lako u nju
            hvata.
</ab>
               <ab n="8">
(8) Blago bogatašu koji se našao bez
            krivnje
        i koji nije trčao za zlatom!
</ab>
               <ab n="9">
(9) Tko je taj, da mu čestitamo,
        jer je izvršio čudesna djela
            u svom narodu?
</ab>
               <ab n="10">
(10) Tko je tu kušnju prošao i savršen
            ostao,
        neka mu je na čast!
    Tko je mogao zgriješiti,
            a nije zgriješio,
        i zlo učiniti, a nije učinio?
</ab>
               <ab n="11">
(11) Njegova će dobra biti trajna,
        i zajednica će slaviti dobrotu
            njegovu.


</ab>
               <ab n="12">
(12) Ako si sjeo za obilan stol,
        ne otvaraj nad njim ždrijela svoga
        i ne reci: "Ima dosta na njemu!"
</ab>
               <ab n="13">
(13) Sjeti se: oko pohlepno veliko je zlo.
        Je li stvoreno išta gore od takva
            oka?
        Zato ono suze roni za sve što vidi.
</ab>
               <ab n="14">
(14) Kamo drugi gleda, ti ne pružaj
            ruke,
        da se s njim ne sukobiš u zdjeli.
</ab>
               <ab n="15">
(15) Prosudi potrebe susjedove po
            svojima
        i budi obazriv u svemu.
</ab>
               <ab n="16">
(16) Pristojno jedi što ti je ponuđeno
        i ne budi pohlepan
            da te ne omrznu.
</ab>
               <ab n="17">
(17) Zbog pristojnosti prestani prvi
        i ne budi nezasitan,
            da ne sablazniš.
</ab>
               <ab n="18">
(18) Ako i u veliku društvu sjediš,
        ne pružaj ruke prije ostalih.
</ab>
               <ab n="19">
(19) Malo je dosta čovjeku dobro
            odgojenu
        i on se ne muči na postelji svojoj.
</ab>
               <ab n="20">
(20) Umjeren obrok - dobar san,
        i čovjek rano ustaje, pun svježine.
    A besanicu, bljuvanje i srdobolju
        mora pretrpjeti proždrljivac.
</ab>
               <ab n="21">
(21) Ako si morao previše pojesti,
        ustani i izbljuj, i bit će ti lakše.
</ab>
               <ab n="22">
(22) Slušaj, sine moj, i ne preziri me,
        na kraju ćeš shvatiti moje riječi.
    U svim djelima svojim budi
            umjeren
        i neće te snaći nikakva bolest.
</ab>
               <ab n="23">
(23) Dobra ugosnika hvale usne
        i trajno je svjedočanstvo
            darežljivosti njegove.
</ab>
               <ab n="24">
(24) Na loša se ugosnika javno mrmlja
        i uporan je glas o škrtosti
            njegovoj.



</ab>
               <ab n="25">
(25) U vinu se nemoj junačiti,
        jer je mnoge oborilo vino.
</ab>
               <ab n="26">
(26) Kao što se u peći kuša ocjel,
        tako i u vinu srca svadljivih
            hvalisavaca.
</ab>
               <ab n="27">
(27) Vino je život čovjeku
        ako ga pije umjereno.
    Kakav je život bez vina,
        kad je stvoreno za veselje ljudima!

</ab>
               <ab n="28">
(28) Radost s
rcu i veselje duši,
        takvo je vino koje se pije u pravo
            vrijeme
        i u pravoj količini.
</ab>
               <ab n="29">
(29) Gorčina duše spopada čovjeka
        koji je vina previše popio, u strasti
            i u gnjevu.
</ab>
               <ab n="30">
(30) Pijanstvo u bezumnika izaziva
            srdžbu na vlastitu propast,
        umanjuje mu snagu i umnožava
            rane.
</ab>
               <ab n="31">
(31) Na gozbi ne izazivaj susjeda
        i ne rugaj mu se ako je veseo:
    ne reci mu ružne riječi i ne kinji ga
        tražeći da vrati dug.


</ab>
            </div>
            <div n="32" type="chapter">
               <ab n="1">
(32.1) Ako su te postavili ravnateljem
stola,
        nemoj se uznositi.
    Budi među njima kao jedan od njih,
        pobrini se za njih i tada sjedni.
</ab>
               <ab n="2">
(2) Kad obaviš sve svoje dužnosti, sjedni
        da se proveseliš zajedno s njima
        i primiš vijenac za svoju
            uglađenost.
</ab>
               <ab n="3">
(3) Govori, starče, jer ti dolikuje,
        ali odmjereno, i ne prekidaj
            glazbu.
</ab>
               <ab n="4">
(4) Gdje se sluša pjesma,
            ne drži besjede
        i ne budi mudar u nevrijeme.
</ab>
               <ab n="5">
(5) Kao pečatnik od dragog kamena na
            zlatnu uresu,
        takva je skladna glazba na gozbi.
</ab>
               <ab n="6">
(6) Kao zlatom okovan pečatnik sa
            smaragdom,
        takav je zvuk pjesme uz odabrano
            vino.

</ab>
               <ab n="7">
(7) Govori, mladiću, ako ti je potrebno,
        ali tek pošto te dvaput zamole.
</ab>
               <ab n="8">
(8) Govori sažeto i mnogo reci u malo
            riječi:
        ostavi dojam čovjeka koji zna,
            ali ne želi govoriti.
</ab>
               <ab n="9">
(9) Kad si s odličnicima, ne izjednačuj
            se s njima
        i ne ćeretaj mnogo dok drugi
            zbori.
</ab>
               <ab n="10">
(10) Munja prethodi gromu,
        a ljupkost ide ispred skromna
            čovjeka.
</ab>
               <ab n="11">
(11) Na vrijeme ustani,
        ne budi posljednji;
        požuri se kući, ne oklijevaj.
</ab>
               <ab n="12">
(12) Ondje se zabavljaj
        i čini što ti na um padne,
        ali ne griješi govorom bestidnim.
</ab>
               <ab n="13">
(13) A za sve Stvoritelja svoga slavi,
        koji te obasu svojim dobrima.


</ab>
               <ab n="14">
(14) Tko se Boga boji prima pouku;
        oni koji ga traže - naklonost
            njegovu stječu.
</ab>
               <ab n="15">
(15) Tko traži Zakon - njime se ispunja,
        a licemjer se o nj spotiče.
</ab>
               <ab n="16">
(16) Koji se boje Gospoda
            dolaze do pravice,
        i njihova dobra djela sjaju
            kao svjetlost.

</ab>
               <ab n="17">
(17) Grešnik odbija opomenu
        i po volji svojoj nalazi ispriku.
</ab>
               <ab n="18">
(18) Razborit čovjek ne prezire savjet,
        a oholi bezbožnik ne poznaje
            straha.
</ab>
               <ab n="19">
(19) Bez promišljanja ne čini ništa,
        pa se poslije nećeš kajati.

</ab>
               <ab n="20">
(20) Ne idi po opasnim putovima,
        da se ne spotakneš o kamenje.
</ab>
               <ab n="21">
(21) Ne vjeruj suviše ravnu putu
        i čuvaj se svoje vlastite djece.
</ab>
               <ab n="22">
(22) U svim djelima svojim čuvaj sebe,
        jer tko to čini drži se zapovijedi.

</ab>
               <ab n="23">
(23) Tko se pouzdava u Zakon
            pokorava se zapovijedima;
        i tko se uzda u Gospoda
            neće pretrpjeti štete.
</ab>
            </div>
            <div n="33" type="chapter">
               <ab n="1">
(33.1) Tko se boji Gospoda
zlo ga ne snalazi
        i uvijek se iz kušnje izbavlja.
</ab>
               <ab n="2">
(2) Nije mudar tko mrzi Zakon,
        a tko je u njemu licemjer,
            ljulja se kao lađa u oluji.
</ab>
               <ab n="3">
(3) Razborit se čovjek pouzdava
            u Zakon,
        on u Zakon vjeruje
            kao u proroštvo.
</ab>
               <ab n="4">
(4) Pripravi svoj govor,
            i tad će te slušati;
        priberi znanje svoje i tad odgovori.
</ab>
               <ab n="5">
(5) Osjećaji su luđakovi kao kolski
            točak,
        a misao mu je kao osovina
            što se okreće.
</ab>
               <ab n="6">
(6) Ujedljiv je prijatelj kao uspaljen
            konj:
        tko god ga zajaše on zarže.


</ab>
               <ab n="7">
(7) Zašto je dan od dana uzvišeniji,
        kad im svima kroz godinu svjetlost
            od sunca dolazi?
</ab>
               <ab n="8">
(8) Zato što su u misli Gospodnjoj
            razdijeljeni,
        Gospod je razlučio doba i blagdane.
</ab>
               <ab n="9">
(9) Neke je uzvisio i posvetio,
        a druge uvrstio u dane obične.
</ab>
               <ab n="10">
(10) I svi su ljudi od blata,
        i Adam je od zemlje stvoren.
</ab>
               <ab n="11">
(11) Ali ih Gospod u svojoj velikoj
            mudrosti razdijeli
        i dade im različite sudbine.
</ab>
               <ab n="12">
(12) Neke je blagoslovio i uzvisio,
        druge posvetio i sebi približio;
    neke je opet prokleo i ponizio
        i oborio ih s mjesta njihova.
</ab>
               <ab n="13">
(13) Kao što je glina u rukama lončara
    koji je oblikuje po svojoj volji,
    tako su i ljudi u rukama Tvorca
            svoga
        koji im daje prema svom sudu.
</ab>
               <ab n="14">
(14) Nasuprot zlu stoji dobro,
        nasuprot smrti stoji život:
        tako nasuprot pobožniku stoji
            grešnik.
</ab>
               <ab n="15">
(15) I gledaj tako sva djela Svevišnjega,
        sva su po dvoje,
        jedno prema drugome.

</ab>
               <ab n="16">
(16) Ja se posljednji prenuh
        kao onaj koji pabirči iza berača;
</ab>
               <ab n="17">
(17) ali stigoh s Božjim blagoslovom
        i napunih tijesak svoj kao pravi
            berač.
</ab>
               <ab n="18">
(18) Gledajte kako se nisam trudio
            samo za se
        nego za sve one koji traže pouku.
</ab>
               <ab n="19">
(19) Oj, čujte me, glavari naroda,
        upravitelji općine, poslušajte!


</ab>
               <ab n="20">
(20) Ni sinu ni ženi, ni bratu ni prijatelju
        ne daj vlasti nad sobom za života
            svoga.
    Ne daj svoga blaga drugomu,
        da se ne pokaješ i ne zatražiš
            natrag.
</ab>
               <ab n="21">
(21) Dok si živ i dok je daha u tebi,
        ne daj nikomu vlasti nad sobom:
</ab>
               <ab n="22">
(22) jer je bolje da se djeca tebi mole
        nego da ti moliš u sinova svojih.
</ab>
               <ab n="23">
(23) U svim djelima svojim budi gospodar
        i ne daj da ti se okalja čast.

</ab>
               <ab n="24">
(24) Kad ti se završe dani života,
        u času smrti, razdijeli svoju
            baštinu.


</ab>
               <ab n="25">
(25) Magarcu krma, batina i teret,
        a robu kruh, stega i rad.
</ab>
               <ab n="26">
(26) Daj sluzi raditi, pa ćeš naći počinka;
        pustiš li mu slobodne ruke,
            tražit će slobodu.
</ab>
               <ab n="27">
(27) Jaram i uzde savijaju šiju,
        a zla slugu klade i mučila.
</ab>
               <ab n="28">
(28) Šalji ga na rad, da se ne ulijeni,
        jer lijenost poučava zloćama
            mnogim.
</ab>
               <ab n="29">
(29) Zaposli ga kako mu pripada,
        i ako ne sluša, stavi ga u okove.
</ab>
               <ab n="30">
(30) Ali ne prelazi mjere ni prema kome
        i ne čini ništa nepravedno.

</ab>
               <ab n="31">
(31) Imaš li roba,
            neka ti bude kao ti sam,
        jer si ga krvlju stekao!
</ab>
               <ab n="32">
(32) Imaš li roba,
            postupaj s njim kao s bratom,
        jer ti je potreban kao ti sam sebi.
</ab>
               <ab n="33">
(33) Ako ga zlostavljaš pa ti odbjegne,
        na kojem ćeš ga putu tražiti?


</ab>
            </div>
            <div n="34" type="chapter">
               <ab n="1">
(34.1) Za bezumnika su prazne nade
i tlapnje,
        i od snova luđaci okrilate.
</ab>
               <ab n="2">
(2) Kao hvatač sjene ili gonič vjetra,
        takav je onaj koji vjeruje snovima.
</ab>
               <ab n="3">
(3) Slični su san i zrcalo:
        u jednome i drugome samo je
            prividnost.
</ab>
               <ab n="4">
(4) Što se može nečistoćom očistiti?
        Kako će biti istina od laži?
</ab>
               <ab n="5">
(5) Gatanje, proricanje i sni -
            sve ispraznosti,
        sve kao tlapnje porodilje.
</ab>
               <ab n="6">
(6) Ako ih Svevišnji ne šalje
            kao glasnike svoje,
        ne posvećuj im ni jedne misli.
</ab>
               <ab n="7">
(7) Jer mnoge su sni zaludili
        i propali su uzdajući se u njih.
</ab>
               <ab n="8">
(8) Zakon treba ispunjavati
            bez prijevara,
        i mudrost je savršena
            tek u iskrenosti.


</ab>
               <ab n="9">
(9) Tko je mnogo putovao - mnogo zna,
        i tko je mnogo iskusio - umno zbori.
</ab>
               <ab n="10">
(10) Tko nije ništa iskusio - malo znade;
        a tko je putovao,
            u svemu se snalazi.
</ab>
               <ab n="11">
(11) Mnogo vidjeh na putovanjima
            svojim
        i više shvatih nego što mogu
            iskazati.
</ab>
               <ab n="12">
(12) Često bijah i u smrtnoj pogibelji,
        ali sam se spasio,
</ab>
               <ab n="13">
(13) jer živjet će duh bogobojaznih:
        oni se uzdaju u onoga koji ih može
            izbaviti.
</ab>
               <ab n="14">
(14) Tko se boji Gospoda,
            ne boji se ničega
        i ne straši se,
            jer je Gospod nada njegova.
</ab>
               <ab n="15">
(15) Blago duši onoga koji se boji
            Gospoda!
        U koga li se uzdao?
            I tko mu je potpora?
</ab>
               <ab n="16">
(16) Gospod ne odvraća očiju s onih
            koji ga ljube,
        on im je moćna zaštita i snažna
            potpora,
    štitnik od vjetra pustinjskog
            i sjena u jari podnevnoj,
        obrana od posrtaja
            i oslon protiv pada.
</ab>
               <ab n="17">
(17) On je radost srcu i svjetlost očima,
        on je zdravlje, život i blagoslov.


</ab>
               <ab n="18">
(18) Žrtva od blaga krivo stečena
            porugljiv je dar
        i ne primaju se pokloni opakih.
</ab>
               <ab n="19">
(19) Svevišnjemu se ne mile darovi
            bezbožnički:
        gomilom žrtava oni neće iskupiti
            svoje grijehe.
</ab>
               <ab n="20">
(20) Pred očima očevim kolje sina
        tko prinosi žrtvu od imetka
            siromaha.

</ab>
               <ab n="21">
(21) Oskudna hrana život je siromaha,
        i tko je otima - pravi je krvnik;
</ab>
               <ab n="22">
(22) ubija bližnjega tko mu otima hranu
        i prolijeva krv tko radniku
            uskraćuje plaću.

</ab>
               <ab n="23">
(23) Ako jedan gradi, a drugi razgrađuje,
        što im ostaje, osim trudbe?
</ab>
               <ab n="24">
(24) Ako jedan moli, a drugi kune,
        čiji će glas uslišati Gospodar?

</ab>
               <ab n="25">
(25) Tko se taknuo mrtvaca,
            pa se oprao i opet ga dirnuo,
        što mu koristi pranje njegovo?
</ab>
               <ab n="26">
(26) Tako je i s čovjekom koji posti
            za grijehe svoje
        pa ih opet čini:
    tko će mu uslišati molitvu
        i zar mu koristi što se ponizio?


</ab>
            </div>
            <div n="35" type="chapter">
               <ab n="1">
(35.1) Tko se drži Zakona
umnožava svoje žrtve.
        Tko vrši zapovijedi
            prinosi žrtve pričesnice.
</ab>
               <ab n="2">
(2) Tko pokazuje razboritost
            prinosi brašneni cvijet.
        Tko daje milostinju
            prinosi žrtvu zahvalnicu.
</ab>
               <ab n="3">
(3) Milo je Gospodu kad tko odstupa
            oda zla
        i okajnicu prinosi tko odstupa
            od nepravde.
</ab>
               <ab n="4">
(4) Ne pokazuj se pred Gospodom
            praznih ruku,
        jer to sve biva prema zapovijedi.

</ab>
               <ab n="5">
(5) Žrtva pravednikova ukrašava
            žrtvenik
        i miomiris njezin dolazi
            pred Svevišnjeg.
</ab>
               <ab n="6">
(6) Ugodna je žrtva pobožna čovjeka
            i njezin se spomen ne zaboravlja.
</ab>
               <ab n="7">
(7) Darežljivim srcem časti Gospoda
        i ne škrtari prvinama
            što ih prinosiš.
</ab>
               <ab n="8">
(8) Za svakoga prinosa neka ti lice sja
            od veselja
        i s radošću posvećuj desetinu.
</ab>
               <ab n="9">
(9) Daj Svevišnjemu kao što i on tebi
            dade,
        darežljivo i koliko možeš.
</ab>
               <ab n="10">
(10) Jer sve Gospod plaća
        i vratit će sedmerostruko.


</ab>
               <ab n="11">
(11) Ne podmićuj ga,
            jer on ne prima mita.
        I ne uzdaj se u žrtvu nepravednu,
</ab>
               <ab n="12">
(12) jer je Gospod sudac
        i ne gleda tko je tko.
</ab>
               <ab n="13">
(13) Nije pristran na štetu siromahovu
        i sluša molitvu potlačenoga.
</ab>
               <ab n="14">
(14) Ne prezire jauk siročeta
        ni udovice kad izlijeva svoj bol.
</ab>
               <ab n="15">
(15) Ne teku li udovici suze niz lice
        i ne optužuje li jaukom onoga
            koji ih uzrokuje?
</ab>
               <ab n="16">
(16) Tko Boga služi svim srcem svojim
            bit će uslišan,
        jer njegove se molbe dižu
            do oblaka.
</ab>
               <ab n="17">
(17) Molitva poniznog prodire kroz
            oblake
        i on nema mira dok ona ne dođe
            do Boga
</ab>
               <ab n="18">
(18) i ne popušta dok ga Svevišnji
            ne pogleda,
        pravedno ne presudi i pravdu
            ne uspostavi.
</ab>
               <ab n="19">
(19) I Gospod neće oklijevati
            niti će odgađati
</ab>
               <ab n="20">
(20) dok ne satre bedra nasilnicima
        i ne osveti se narodima,
</ab>
               <ab n="21">
(21) ne iskorijeni mnoštvo oholica
        i ne slomi žezlo opakima;
</ab>
               <ab n="22">
(22) dok ne plati svakome po djelu
            njegovu
        i ne prosudi čine ljudske
            prema namisli njihovoj;
</ab>
               <ab n="23">
(23) dok ne svrši parbu puka svojega
        i ne obraduje ga milošću svojom.
</ab>
               <ab n="24">
(24) Dobra je milost u doba nevolje
        kao oblak kišonosan u vrijeme
            sušno!


</ab>
            </div>
            <div n="36" type="chapter">
               <ab n="1">
(36.1) Smiluj nam se, Gospodaru,
Bože svega svijeta,
        i pogledaj na nas
        i prožmi strahom svojim
            sve narode!
</ab>
               <ab n="2">
(2) Podigni ruku protiv naroda
            tuđinskih
        da spoznaju tvoju moć.
</ab>
               <ab n="3">
(3) Kako si se u očima njihovim
            pokazao nama svetim,
        tako se sada u očima našim
            pokaži velik prema njima.
</ab>
               <ab n="4">
(4) Da poznaju kao što znamo i mi
        da nema Boga osim tebe, Gospode.
</ab>
               <ab n="5">
(5) Obnovi znake i ponovi čudesa,
        proslavi ruku i desnicu svoju.
</ab>
               <ab n="6">
(6) Probudi gnjev i srdžbu izlij,
        obori protivnika,
            uništi neprijatelja.
</ab>
               <ab n="7">
(7) Požuri vrijeme, sjeti se prisege,
        i neka se slave tvoja silna djela.
</ab>
               <ab n="8">
(8) Neka žestok oganj proždre
            preživjele
        i neka propadnu tlačitelji puka
            tvojeg.
</ab>
               <ab n="9">
(9) Satri glavu poglavarima tuđinskim
        koji se hvale: "Nikoga nema osim
            nas."

</ab>
               <ab n="10">
(10) Okupi sva plemena Jakovljeva,
        vrati im baštinu kao na početku.
</ab>
               <ab n="11">
(11) Smiluj se, Gospode, narodu
            koji se zove imenom tvojim,
        Izraelu, kojega si učinio
            prvencem svojim.
</ab>
               <ab n="12">
(12) Smiluj se svetom gradu svojem,
        Jeruzalemu, prebivalištu svome.
</ab>
               <ab n="13">
(13) Ispuni Sion pjesmom u svoju hvalu
        i Svetište svoje slavom svojom.
</ab>
               <ab n="14">
(14) Podari svjedočanstvo svojim prvim
            stvorovima,
        ispuni proročanstva objavljena
            u tvoje ime.
</ab>
               <ab n="15">
(15) Nagradi one koji se u te uzdaju,
        da se proroci tvoji pokažu istiniti.
</ab>
               <ab n="16">
(16) Uslišaj, Gospode, molitvu slugu
            svojih
        prema blagoslovu Aronovu
            nad pukom tvojim.
</ab>
               <ab n="17">
(17) I da spoznaju svi na zemlji
        da si ti Gospod, vječni Bog.


</ab>
               <ab n="18">
(18) Svako jelo želudac prima,
        ali je jedno slađe od drugoga.
</ab>
               <ab n="19">
(19) Nepce raspoznaje okus divljači,
        tako i razborito srce lažljive riječi.
</ab>
               <ab n="20">
(20) Prijevarno srce boli zadaje,
        ali iskusan čovjek zna kako se
            uzvraća.


</ab>
               <ab n="21">
(21) Žena prima svakog muža,
        premda je jedna djevojka
            od druge bolja.
</ab>
               <ab n="22">
(22) Ženska ljepota raduje oči,
        i to je najjača od svih ljudskih
            želja.
</ab>
               <ab n="23">
(23) Ako su dobrota i nježnost
            na njezinim usnama,
        muž joj nije kao ostali ljudi.
</ab>
               <ab n="24">
(24) Tko ima ženu posjeduje blago:
        ona mu je pomoć i stup potporni.
</ab>
               <ab n="25">
(25) Gdje nema ograde, pokradu imanje.
        Tko nema žene tužan je lutalac.
</ab>
               <ab n="26">
(26) Tko će vjerovati razbojniku
        koji leti od grada do grada?
</ab>
               <ab n="27">
(27) Tako i čovjeku koji nema gnijezda,
        već počiva gdje ga zatekne noć.


</ab>
            </div>
            <div n="37" type="chapter">
               <ab n="1">
(37.1) Svaki prijatelj veli:
"I ja sam ti prijatelj."
        Ali su mnogi samo po imenu
            prijatelji.
</ab>
               <ab n="2">
(2) Nije li sama smrtna žalost
        kad se drug ili prijatelj pretvori
            u neprijatelja?
</ab>
               <ab n="3">
(3) O, sklonosti opaka, zašto si stvorena?
        Da prekriješ zemlju prijevarom?
</ab>
               <ab n="4">
(4) U sreći se lažni drug raduje
            s prijateljem,
        a u času nesreće okreće se
            protiv njega.
</ab>
               <ab n="5">
(5) A pravi drug dijeli nevolju
            s prijateljem
        i kad do boja dođe, štita se laća.
</ab>
               <ab n="6">
(6) Ne zaboravljaj prijatelja vjerna
            u boju
        i ne zaboravi ga kad se obogatiš.


</ab>
               <ab n="7">
(7) Svaki savjetnik dijeli savjete,
        ali mnogi svjetuju sebi u prilog.
</ab>
               <ab n="8">
(8) Čuvaj se od onoga koji nudi savjet:
        ispitaj prije što on sam želi
        - jer on daje savjet na svoju
            korist -
    da on ne baci oko na tebe
</ab>
               <ab n="9">
(9)     pa ti veli: "Dobar je tvoj put",
        a potom iz prikrajka promatra
            nesreću tvoju.
</ab>
               <ab n="10">
(10) Ne svjetuj se s čovjekom koji te
            krivo gleda
        i ne otkrivaj zavidniku namjere
            svoje.
</ab>
               <ab n="11">
(11) Ne svjetuj se sa ženom o njezinoj
            suparnici,
        niti s kukavicom o ratu,
    niti s trgovcem o trgovini,
        niti s kupcem o prodaji,
    niti sa zavidnikom o zahvalnosti,
        niti sa samoživcem o milosrđu,
    niti s lijenčinom o bilo kakvu poslu,
        niti s prolaznim najamnikom
            o svršetku posla,
    niti s lijenim slugom o veliku radu:
        ne oslanjaj se na njih ni za kakav
            savjet.
</ab>
               <ab n="12">
(12) Nego se uvijek obrati na pobožnika
        o kome znadeš da vrši zapovijedi,
    koji je s tobom jedne duše
        i koji će nad tobom plakati
            kada posrneš.
</ab>
               <ab n="13">
(13) I na savjet srca svoga pazi,
        jer nemaš nikog vjernijeg od njega.
</ab>
               <ab n="14">
(14) Jer srce često pretkazuje čovjeku
            pouzdanije
        nego sedam stražara s vidikovca
            visokog.
</ab>
               <ab n="15">
(15) Ali se kraj svega toga moli
            Svevišnjem
        da te vodi stazom istine.


</ab>
               <ab n="16">
(16) Razbor je početak svakog posla,
        promišljanje prethodi
            poduzimanju.
</ab>
               <ab n="17">
(17) Korijen misli u srcu je,
        iz njega izrastaju četiri grane:
</ab>
               <ab n="18">
(18) dobro i zlo, život i smrt,
        a jezik im je uvijek gospodar.
</ab>
               <ab n="19">
(19) Postoji čovjek kadar poučiti druge,
        a sebi je samom beskoristan.
</ab>
               <ab n="20">
(20) Drugi je opet spretan govornik,
            ali omražen,
        i takav će umrijeti od gladi:
</ab>
               <ab n="21">
(21) jer nije stekao naklonosti Gospodnje
        i lišen je svake mudrosti.
</ab>
               <ab n="22">
(22) Postoji i mudrac sam sebi mudar,
        i plodovi su mu razbora na ustima
            pouzdani.
</ab>
               <ab n="23">
(23) Mudrac poučava svoj vlastiti puk,
        i plodovi su njegova razbora
            pouzdani.
</ab>
               <ab n="24">
(24) Mudar je čovjek pun blagoslova,
        i svi koji ga vide zovu ga sretnim.
</ab>
               <ab n="25">
(25) Malen je broj dana života čovječjeg,
        i nebrojeni su dani naroda
            izraelskog.
</ab>
               <ab n="26">
(26) Mudrac stječe povjerenje naroda
            svog
        i ime mu živi životom vječnim.


</ab>
               <ab n="27">
(27) Sine moj, dok si živ, kušaj narav
            svoju,
        vidi što joj šteti i to joj uskrati.
</ab>
               <ab n="28">
(28) Jer nije svima sve probitačno
        niti je svakomu sve po volji.
</ab>
               <ab n="29">
(29) Ne budi nezasitan u slasticama
        i ne budi lakom za jestvinom.
</ab>
               <ab n="30">
(30) Jer prekomjerno jelo donosi bolest
        i proždrljivost izaziva proljev.
</ab>
               <ab n="31">
(31) Mnogi pomriješe od neumjerenosti,
        a tko se čuva produžuje svoj život.


</ab>
            </div>
            <div n="38" type="chapter">
               <ab n="1">
(38.1) Časti liječnika čašću koja mu
pripada zbog njegove službe,
        jer je i njega Gospod stvorio.
</ab>
               <ab n="2">
(2) Liječenje od Svevišnjeg dolazi,
        kao što se dar od kralja dobiva.
</ab>
               <ab n="3">
(3) Znanje uzdiže glavu liječniku
        i moćnici ga poštuju.
</ab>
               <ab n="4">
(4) Gospod od zemlje pravi lijekove
        i razborit ih čovjek ne odbacuje.
</ab>
               <ab n="5">
(5) Nije li po drvetu voda postala slatka,
        pokazujuć' tako svoju moć?
</ab>
               <ab n="6">
(6) Ljudima je dao znanost
        da uzmognu slaviti snagu djela
            njegovih.
</ab>
               <ab n="7">
(7) Njima se liječi i bol ublažuje,
        od njih ljekarnik lijekove
            priprema.
</ab>
               <ab n="8">
(8) Tako nema kraja djelima njegovim
        i po njemu se blagostanje širi
            svijetom.

</ab>
               <ab n="9">
(9) Sine moj, u bolesti ne budi potišten,
        već se Bogu moli jer on zdravlje
            daje.
</ab>
               <ab n="10">
(10) Bježi od nepravde i ne budi pristran,
        i od svih grijeha očisti srce.
</ab>
               <ab n="11">
(11) Prinesi žrtvu blagomirisnu
            i spomen-žrtvu
        i pretio dar prema imanju svojem.
</ab>
               <ab n="12">
(12) Ali i liječniku mjesta daj,
            i njega je Gospod stvorio:
        nek' nije daleko od tebe,
            jer i on je potreban.
</ab>
               <ab n="13">
(13) Katkad je spas u ruci njihovoj,
</ab>
               <ab n="14">
(14)     jer se i oni Bogu utječu
    da im poda milost izlječenja
        i lijek za spas života.
</ab>
               <ab n="15">
(15) Tko griješi pred Stvoriteljem
            svojim
        nek padne u ruke liječničke.


</ab>
               <ab n="16">
(16) Sine moj, roni suze nad mrtvim,
        tužaljkom prokukaj kao patnik
            skrhan:
    ukopaj mu tijelo prema običaju
        i ne uskrati počasti grobu njegovu.
</ab>
               <ab n="17">
(17) Gorko plači i žarko ridaj
        i pokaži žalost koju zaslužuje:
    jedan ili dva dana, da izbjegneš
            govorkanje,
        a potom se utješi od žalosti svoje.
</ab>
               <ab n="18">
(18) Jer od tuge dolazi prijeka smrt,
        i žalost slabi snagu životnu.

</ab>
               <ab n="19">
(19) Neka žalost prođe s pogrebom,
        jer je život u žalosti nepodnošljiv.
</ab>
               <ab n="20">
(20) Ne prepuštaj srce svoje žalosti:
        odagnaj je i misli na svoj
            svršetak.
</ab>
               <ab n="21">
(21) I ne zaboravi: povratka nema;
        njemu ne koristiš, a sebi udiš.
</ab>
               <ab n="22">
(22) Misli na njegovu kob koja je i tvoja:
        jučer meni, danas tebi.
</ab>
               <ab n="23">
(23) Kad mrtvac počine, nek' počine
            i spomen njegov
        i utješi se kad izađe njegov duh.


</ab>
               <ab n="24">
(24) U dokolici je mudrost
            zakonoznanca,
        i tko je od poslova slobodan
            postaje mudar.
</ab>
               <ab n="25">
(25) Kako će omudriti onaj tko upravlja
            plugom
        i komu je sva slava u šiljku ostana,
    tko tjera volove i bavi se radom
            oko njih
        i koji govori samo o teladi:
</ab>
               <ab n="26">
(26) um je njegov obuzet brazdama
            koje slijedi,
        a bdijenja mu prolaze u tovu
            junadi.

</ab>
               <ab n="27">
(27) Tako i svi radnici i rukotvorci
        koji rade i dan i noć:
    oni koji rezbare pečatnjake
        i trude se neprestano oko novih
            šara
    svesrdno teže za što većom sličnošću
            uzoru
        i bde noću da usavrše svoje djelo.
</ab>
               <ab n="28">
(28) Tako i kovač koji sjedi pokraj
            nakovnja
        i promatra sirovo željezo:
    dah ognja peče mu kožu,
        a on se oko vrela ognjišta napreže;
    zvuk čekića zaglušuje uho njegovo,
        oči upire u uzorak pred sobom;
    srcem misli na svršetak posla svog
        i noću bdi da ga usavrši.

</ab>
               <ab n="29">
(29) Tako i lončar koji sjedi kod posla
            svog
        i okreće točak nogama:
    uvijek je u brizi za djelo svoje
        i sve su mu kretnje odbrojane.
</ab>
               <ab n="30">
(30) Rukom daje oblik glini,
        a nogama je gnječi;
    srcem misli na laštenja
        i bdi noću da peć očisti.

</ab>
               <ab n="31">
(31) Svi se oni u ruke uzdaju,
        i svaki je vičan svome poslu.
</ab>
               <ab n="32">
(32) Bez njih se nijedan grad ne može
            sagraditi,
        a nema ni naselja ni putovanja.
</ab>
               <ab n="33">
(33) Ali njih ne pitaju u vijeću narodnom
        i ne ističu se u općini.
    Ne sjede na stolici sudačkoj
        i ne shvaćaju Zakona zavjetnoga.
</ab>
               <ab n="34">
(34) Ne ističu se naobrazbom ni zdravom
            rasudbom
        i nema ih među tvorcima mudrih
            izreka.
    Ali oni održavaju stvoreni svijet
        i molitva im je na djelo usmjerena.


</ab>
            </div>
            <div n="39" type="chapter">
               <ab n="1">
(39.1) Ali je drukčije s onim koji
posvećuje dušu svoju
        i razmišljanje svoje Zakonu
            Svevišnjega,
    istražuje mudrost drevnu
        i bavi se proroštvima.
</ab>
               <ab n="2">
(2) On pamti govore glasovitih muževa
        i prodire u tančine mudrih izreka;
</ab>
               <ab n="3">
(3) istražuje skriveni smisao poslovica
        i bavi se tajnama prispodoba.
</ab>
               <ab n="4">
(4) On služi među velikašima
        i viđa se u prisutnosti vladara,
    putuje po zemljama drugih naroda,
        iskušava dobro i zlo među ljudima.
</ab>
               <ab n="5">
(5) U zoru srce svoje uzdiže Gospodu,
            Stvoritelju svome,
        moli se pred Svevišnjim:
    na molitvu otvara usta
        i moli milost za grijehe svoje.
</ab>
               <ab n="6">
(6) Ako to veliki Gospod hoće,
        napunja ga duhom razbora
    i on daždi riječima mudrosti
        i molitvom slavi Gospoda.
</ab>
               <ab n="7">
(7) Gospod upravlja savjetom
            i spoznajom njegovom,
        a on razmišlja o otajstvima
            Gospodnjim.
</ab>
               <ab n="8">
(8) On izlaže pouku koju je primio
        i hvali se Zakonom Saveza
            Gospodnjeg.
</ab>
               <ab n="9">
(9) Mnogi hvale umnost njegovu,
        nikad neće u zaborav pasti
    niti će mu spomen ikad propasti,
        nego će mu ime živjeti
            od pokoljenja do pokoljenja.
</ab>
               <ab n="10">
(10) Narodi će proglasiti mudrost
            njegovu
        i hvalom će ga slaviti zajednica.
</ab>
               <ab n="11">
(11) Ako dugo živi, ime mu nadvisuje
            tisuće ostalih,
        a ako umre, i to će dostajati.


</ab>
               <ab n="12">
(12) Još jednom želim iznijeti misli
            svoje
        jer sam njima ispunjen
            kao mjesec pun.
</ab>
               <ab n="13">
(13) Slušajte me, djeco pobožna,
            i cvjetajte
        kao ruža što niče na obali toka
            vodenog.
</ab>
               <ab n="14">
(14) Mirišite kao miris tamjanov,
        cvatite kao ljiljanov cvijet,
    širite miris i pjesmu pjevajte,
        slavite Gospoda za sva djela
            njegova.
</ab>
               <ab n="15">
(15) Dajte slavu imenu njegovu,
        hvalite ga i slavite
    pjesmama i harfom
        i ovako mu u pohvalu recite:
</ab>
               <ab n="16">
(16) Kako su veličanstvena sva djela
            Gospodnja!
        I sve se naredbe njegove
            pravovremeno izvršuju.
    Ne smije se pitati: "Što je ovo?
            Zašto to?"
        jer sve će dobro doći u svoje
            vrijeme.
</ab>
               <ab n="17">
(17) Na riječ njegovu voda se kao nasip
            zaustavlja,
        i na besjedu usta njegovih nastaje
            spremište voda.
</ab>
               <ab n="18">
(18) Kad on zapovjedi štogod,
            volja mu se ispunja
        i nitko ne može umanjiti njegovo
            spasenje.
</ab>
               <ab n="19">
(19) Pred njim su djela svakog stvora
        i ništa nije skriveno očima
            njegovim.
</ab>
               <ab n="20">
(20) Njegov se pogled pruža od vječnosti
            do vječnosti
        i ništa nema čudesno pred očima
            njegovim.
</ab>
               <ab n="21">
(21) Ne smije se reći: "Što je ovo?
            I zašto to?"
        jer sve što je stvoreno svrhu ima.

</ab>
               <ab n="22">
(22) Kao što se blagoslov njegov prelijeva
            poput rijeke
        i natapa zemlju kao poplava,
</ab>
               <ab n="23">
(23) tako je srdžba njegova baština
            narodima,
        kao kad je vode pretvorio u sol.
</ab>
               <ab n="24">
(24) Kao što su njegovi putovi ravni
            pobožnicima,
        tako su neprohodni opakima.
</ab>
               <ab n="25">
(25) Kao što je od početka stvoreno
            dobro za dobre,
        tako i zlo za opake.
</ab>
               <ab n="26">
(26) Najvažnije su potrebe ljudima
            za život
        voda i vatra, željezo i sol,
    brašno pšenično, mlijeko i med,
        sok grožđa, ulje i odijelo:
</ab>
               <ab n="27">
(27) sve je to dobro dobrima,
        a pretvara se u zlo zlima.

</ab>
               <ab n="28">
(28) Ima vjetrova za kaznu stvorenih,
        sazda ih kao bičeve bijesa svoga;
    oni će u vrijeme svršetka snagu
            razviti
        i umiriti gnjev svoga Stvoritelja.
</ab>
               <ab n="29">
(29) Vatra i tuča, glad i kuga -
        sve je to za kaznu stvoreno.
</ab>
               <ab n="30">
(30) Očnjaci u zvijeri, štipavci i guje,
        i osvetni mač na propast
            bezbožnicima
</ab>
               <ab n="31">
(31) vesele se zapovijedi njegovoj
        i pripravno čekaju na zemlji:
        i kad vrijeme dođe, ne opiru se
            riječi njegovoj.
</ab>
               <ab n="32">
(32) Stoga bijah od početka osvjedočen
        pa razmislih i zapisan u knjigu:
</ab>
               <ab n="33">
(33) "Sva su djela Gospodnja dobra,
        svakoj potrebi Gospod u pravo
            vrijeme udovoljava."
</ab>
               <ab n="34">
(34) Ne smije se reći: "Ovo je gore
            nego ono",
        jer sve je dobro u pravi čas.
</ab>
               <ab n="35">
(35) A sad iz puna srca i usta zapjevajte
        i blagoslovite ime Gospodnje!



</ab>
            </div>
            <div n="40" type="chapter">
               <ab n="1">
(40.1) Nevoljna je sudbina dodijeljena
svima ljudima,
        težak jaram sinovima ljudskim
    od dana kad izađu iz utrobe majčine
        do dana kad se vrate majci
            svega živog.
</ab>
               <ab n="2">
(2) Predmet misli njihove, strah srca
            njihova -
        tjeskobno je iščekivanje dana
            smrtnoga.
</ab>
               <ab n="3">
(3) Od onoga koji sjedi na prijestolju
            slavnom
        do onoga koji sjedi u prahu
            i pepelu;
</ab>
               <ab n="4">
(4) od onoga koji nosi krunu i grimiz
        do onoga koji nosi prtenu
            odjeću -
</ab>
               <ab n="5">
(5) sve je gnjev, zavist, nevolja i nemir,
        strah od smrti, svađe i borba.
    I kad počiva na svojoj postelji,
        san mu noćni samo izmjenjuje
            brige:
</ab>
               <ab n="6">
(6) tek što je legao,
        a ono u snu kao na svjetlosti
            danjoj
    opsjedaju ga strahotni prizori,
        kao bjegunca što je iz boja utekao.

</ab>
               <ab n="7">
(7) I kad se probudi u času izbavljenja,
        čudi se svojem ispraznomu strahu.
</ab>
               <ab n="8">
(8) Jer stvorovima svima,
            od ljudi do životinja,
        a sedmerostruko grešnicima -
            prijeti
</ab>
               <ab n="9">
(9) smrt i krv, i boj i mač,
        nesreće, glad, patnja, kuga.
</ab>
               <ab n="10">
(10) Sve je to stvoreno za grešnike,
        i zbog njih je do potopa došlo.
</ab>
               <ab n="11">
(11) Sve što je iz zemlje u zemlju
            se vraća
        i što je iz vode došlo u more
            odlazi.


</ab>
               <ab n="12">
(12) Svako mito i nepravda propadaju,
        a poštenje traje dovijeka.
</ab>
               <ab n="13">
(13) Blago nepravedničko nestaje
            kao bujica
        i kao trijesak groma za nevremena.
</ab>
               <ab n="14">
(14) Kad otvori svoje ruke, on se raduje,
        tako i grešnici srljaju u svoju
            propast.
</ab>
               <ab n="15">
(15) Izdanak bezbožnički ne tjera mladice,
        jer nečisto korijenje nalazi samo
            tvrdo stijenje.
</ab>
               <ab n="16">
(16) Trska što raste na svakoj vodi
            i obali
        kosi se prije svake druge trave.
</ab>
               <ab n="17">
(17) A milost je kao perivoj blagoslova
        i milosrđe traje dovijeka.


</ab>
               <ab n="18">
(18) Nezavisan čovjek i radnik imaju
            ugodan život,
        ali od obojice bolji ima onaj
            tko pronađe blago.
</ab>
               <ab n="19">
(19) Djeca i sazidan grad proslavljuju
            ime,
        ali je nad obojim otkriće
            mudrosti.
    Stoka i vinogradi donose glasovitost,
        ali više od oboga uzorna žena.
</ab>
               <ab n="20">
(20) Vino i glazba vesele srce,
        ali još više ljubav prema mudrosti.
</ab>
               <ab n="21">
(21) Frula i harfa zaslađuju pjesmu,
        ali je nad obojim skladan glas.
</ab>
               <ab n="22">
(22) Ljepota i ljupkost vesele oči,
        ali još više zelenilo polja.
</ab>
               <ab n="23">
(23) Prijatelj ili drug -
            sretnu se u pravi čas,
        ali su nad obojicom
            žena i muž.
</ab>
               <ab n="24">
(24) Braća i pomoćnici u nevolji
            dobro dođu,
        ali od obojih bolje izbavlja
            milostinja.
</ab>
               <ab n="25">
(25) Zlato i srebro učvršćuju korak,
        ali je od obadvoga bolji dobar
            savjet.
</ab>
               <ab n="26">
(26) Bogatstvo i moć osnažuju srce,
        ali od obadvoga bolje strah
            Gospodnji.
    Sa strahom Gospodnjim čovjek sve
            ima
        i s njime mu ne treba nikakva
            pomoćnika.
</ab>
               <ab n="27">
(27) Strah je Gospodnji kao perivoj
            blagoslova:
        on čovjeka štiti više od svake slave.


</ab>
               <ab n="28">
(28) Sine moj, ne živi od prosjačenja;
        bolje je umrijeti nego prosjačiti.
</ab>
               <ab n="29">
(29) Čovjek koji neprestano gleda
            na tuđi stol
        ne živi životom života dostojnim.
    On kalja svoje grlo jelima tuđinskim,
        a obrazovan i odgojen čovjek
            toga se kloni.
</ab>
               <ab n="30">
(30) Slatko je prosjačenje usnama
            bestidnika,
        ali ga u utrobi pali kao vatra.


</ab>
            </div>
            <div n="41" type="chapter">
               <ab n="1">
(41.1) O smrti, kako je gorka pomisao
na te
        čovjeku koji živi sretno
            i usred dobara svojih,
    čovjeku koji živi spokojno
            i u svemu napreduje
        i još ima snage uživati raskoš!
</ab>
               <ab n="2">
(2) O smrti, odluka je tvoja dobrodošla
        čovjeku ubogu i bez snage,
    istrošenu starcu, izmorenu brigama,
        nevjeričnu i na kraju strpljivosti.
</ab>
               <ab n="3">
(3) Ne boj se zakona smrti,
        sjeti se onih prije tebe
        i onih što će poslije doći.
</ab>
               <ab n="4">
(4) To je presuda Gospodnja svemu
            živom -
        i čemu se opirati volji
            Svevišnjega?
    Živio ti deset, stotinu ili tisuću
            godina,
        u Podzemlju ti neće predbacivati
            dužinu života.


</ab>
               <ab n="5">
(5) Opake su hulje sinovi grešnika
        i oni koji zalaze u nastambe
            bezbožničke.
</ab>
               <ab n="6">
(6) Baština djece grešničke na propast
            je osuđena,
        potomstvo njihovo predmet je
            vječna ukora.
</ab>
               <ab n="7">
(7) Bezbožna oca proklinju vlastita
            djeca,
        jer su zbog njega u sramoti.
</ab>
               <ab n="8">
(8) Teško vama, bezbožnici,
        koji zapostavljate Zakon Boga
            Svevišnjega.
</ab>
               <ab n="9">
(9) Ako ste se rodili, za prokletstvo
            se rodiste,
        a kad umrete, prokletstvo ćete
            baštiniti.
</ab>
               <ab n="10">
(10) Sve što je od zemlje u zemlju
            se vraća,
        tako i bezbožnici iz prokletstva
            u propast.
</ab>
               <ab n="11">
(11) Ljudi žale za svojim mrtvima,
        ali će opako ime grešnika nestati.

</ab>
               <ab n="12">
(12) Brini se za ime, jer ti ono ostaje
            dulje
        nego tisuće velikih zlatnih zaloga.
</ab>
               <ab n="13">
(13) Sretan život traje stanovit broj dana,
        ali časno ime ostaje zauvijek.


</ab>
               <ab n="14">
(14) Držite, djeco, pouke moje u miru.

    Skrivena mudrost i blago
            nevidljivo,
        kakva je korist od oboga?
</ab>
               <ab n="15">
(15) Bolji je čovjek koji krije ludost
            svoju
        negoli koji krije mudrost svoju.
</ab>
               <ab n="16">
(16) Stidite se prema onome što vam
            govorim,
        jer nije dobro svakom stidu
            podlijegati
        niti svi jednako cijene sve.
</ab>
               <ab n="17">
(17) Pred ocem i majkom stidi se
            bludnosti
        i lȁži pred poglavarom i moćnikom,
</ab>
               <ab n="18">
(18) zločina pred sucem i knezom,
        bezakonja pred općinom i
            narodom,
</ab>
               <ab n="19">
(19) nepravde pred drugom i prijateljem,
        krađe pred susjedstvom u kojem
            živiš.
</ab>
               <ab n="20">
(20) Pred istinom Božjom i zavjetom
        stidi se naslanjati lakte na stol,
</ab>
               <ab n="21">
(21) prezirno primati i darivati
        i ne odgovarati onima koji te
            pozdravljaju;
</ab>
               <ab n="22">
(22) stidi se piljiti u tuđu ženu
        i okrenuti leđa rođaku,
</ab>
               <ab n="23">
(23) prisvojiti tuđi dio ili dar,
        udvarati se udatoj ženi,
</ab>
               <ab n="24">
(24) biti prisan sa sluškinjom njezinom:
        ne prilazi njezinoj postelji!
</ab>
               <ab n="25">
(25) Stidi se riječi pogrde pred
            prijateljima svojim
        i nemoj kuditi nakon darivanja,
</ab>
               <ab n="26">
(26) ponavljati i širiti glasine
        i izdavati tajne.
</ab>
               <ab n="27">
(27) Tad ćeš biti istinski stidljiv
        i naći ćeš milost u očima sviju
            ljudi.

</ab>
            </div>
            <div n="42" type="chapter">
               <ab n="1">
(42.1) Ali se ovoga nemoj stidjeti,
ovoga ne krši zbog ljudskog
            obzira:
</ab>
               <ab n="2">
(2) Zakona i Saveza Svevišnjega,
        presude koja daje pravdu
            i bezbožniku,
</ab>
               <ab n="3">
(3) čista računa s drugom
            i suputnikom,
        diobe svoje baštine prijateljima,
</ab>
               <ab n="4">
(4) točnosti u mjerilima i utezima,
        malena ili velika probitka,
</ab>
               <ab n="5">
(5) dobitka u trgovačkim poslovima,
        stroge stege prema svojoj djeci
        i da do krvi išibaš opakoga slugu.
</ab>
               <ab n="6">
(6) Kad je žena radoznala,
            dobar je pečat;
        a gdje je mnogo ruku, zaključavaj.
</ab>
               <ab n="7">
(7) Kad što daješ, pazi na broj i težinu,
        i svaki izdatak i primitak zabilježi.

</ab>
               <ab n="8">
(8) Ne stidi se ukoriti glupana ili luđaka
        ili ishlapjela starca koji raspravlja
            s mladićima.
    Tako ćeš pokazati kako si uistinu
            obrazovan,
        i svi će ti odobravati.


</ab>
               <ab n="9">
(9) Kći je ocu potajna mora,
        briga za nju spavati mu ne da:
    u mladosti, strah da se neće udati,
        a kad se uda, da je muž ne zamrzi;
</ab>
               <ab n="10">
(10) dok je djevica, da je tko ne zavede
        i da ne zatrudni u kući očevoj,
    a u kući muževljoj da se ne razbludi,
        i kad je već žena,
            da ne bude nerotkinja.
</ab>
               <ab n="11">
(11) Ako ti je kći neposlušna,
            dobro je pazi
        da ne načini od tebe ruglo
            neprijateljima tvojim,
    priču gradsku i predmet svačijeg
            klevetanja
        i da te ne obeščasti u očima sviju.


</ab>
               <ab n="12">
(12) Ne zaustavljaj pogleda ni pred čijom
            ljepotom
        i ne sjedaj sa ženama.
</ab>
               <ab n="13">
(13) Jer iz odijela izlazi moljac,
        a od žena ženska zloća.

</ab>
               <ab n="14">
(14) Bolja je zloća muška
            nego dobrota ženska;
        od žene potječe sramota i ruglo.




</ab>
               <ab n="15">
(15) Sad ću podsjetiti na djela Božja,
        i što sam vidio, to ću ispričati.
    Riječima Gospod stvori djela svoja,
        i sve se stvoreno pokorava volji
            njegovoj.
</ab>
               <ab n="16">
(16) Sunce sjajno sve obasjava,
        i slave je Gospodnje puno djelo
            njegovo.
</ab>
               <ab n="17">
(17) Gospod nije dao anđelima moć
        da govore o svim čudesima
    koja je Gospod, gospodar svega,
            čvrsto sazdao
        kako bi svemir opstao u slavi
            njegovoj.
</ab>
               <ab n="18">
(18) Izmjerio je dubinu bezdana i srca
            ljudskog
        i prozreo sve tajne njihove.
    Jer Svevišnji ima svoju spoznaju
            koja postoji
        i promotrio je znake vremena.
</ab>
               <ab n="19">
(19) On objavljuje prošlost i budućnost
        i otkriva stvari skrivene.
</ab>
               <ab n="20">
(20) Ni jedna mu misao promaći ne može,
        ni jedna se riječ ne može njemu
            skriti.

</ab>
               <ab n="21">
(21) On je uredio čudesna djela svoje
            mudrosti,
        jer je jedini od vječnosti
            do vječnosti.
    Niti mu se što može dodati niti
            oduzeti
        i njemu savjet ničiji ne treba.

</ab>
               <ab n="22">
(22) Kako li su divna sva djela njegova,
        kao sjajna iskra njihov je prizor.
</ab>
               <ab n="23">
(23) Sve to živi i traje dovijeka,
        i u svakoj prilici sve je poslušno.
</ab>
               <ab n="24">
(24) Sve je dvostruko, jedno prema
            drugome,
        i ništa nije stvorio nepotpuno.
</ab>
               <ab n="25">
(25) Jedno drugo izvrsnošću nadmašuje,
        i tko se može nasititi njegove
            krasote?


</ab>
            </div>
            <div n="43" type="chapter">
               <ab n="1">
(43.1) Ponos visina, blistavi svod,
takva su nebesa u slavnom
            prizoru.
</ab>
               <ab n="2">
(2) Kad se sunce pomalja, izlazeći
            objavljuje:
        "Divno je i čudesno djelo
            Svevišnjeg!"
</ab>
               <ab n="3">
(3) Kad je o podne, žari krug zemaljski,
        i tko bi izdržao žegu njegovu?
</ab>
               <ab n="4">
(4) U peć treba puhati da se dobije
            toplina,
        a sunce sažiže planine tri puta
            snažnije;
    riga pare plamene
        i zrakama svojim zasljepljuje oči.
</ab>
               <ab n="5">
(5) Velik je Gospod koji ga načini
        i čije riječi požuruju njegov hod.


</ab>
               <ab n="6">
(6) I mjesec tako, uvijek točan,
        označuje vrijeme i vječni je znak.
</ab>
               <ab n="7">
(7) Mjesec označuje blagdane,
        to svjetlilo koje se smanjuje
            kad postane puno.
</ab>
               <ab n="8">
(8) Od njega mjesec dobiva svoje ime.
        On čudesno raste u mijenama
            svojim,
    stijeg vojske nebeske
        što blista na svodu nebesa.


</ab>
               <ab n="9">
(9) Sjaj je zvijezda ljepota neba,
        blistav ures visinama Gospodnjim.
</ab>
               <ab n="10">
(10) Po zapovijedi Svetoga,
            kako on odredi, one miruju
        i ne zamaraju se nikad od straže
            svoje.


</ab>
               <ab n="11">
(11) Pogledaj dugu i slavi Stvoritelja
            njezina,
        jer je tako veličanstvena u sjaju
            svojem.
</ab>
               <ab n="12">
(12) Preko nebesa prebacuje dični luk
        što ga razape ruka Svevišnjeg.


</ab>
               <ab n="13">
(13) Po zapovijedi njegovoj pada snijeg
        i munje požuruje svojom
            naredbom.
</ab>
               <ab n="14">
(14) Tako se otvaraju i riznice njegove
        iz kojih izlijeću oblaci kao ptice.
</ab>
               <ab n="15">
(15) Silom svojom drži oblake
        i mrvi ih u tuču.
</ab>
               <ab n="1601">
(16a) Kad se on pojavi, gore se tresu,
</ab>
               <ab n="1701">
(17a)     i kad grom njegov zagrmi,
            zemlja se uvija od bola.
(16b) Po zapovijedi njegovoj puše južnjak,
(17b)    vijavica sjeverna i vihor olujni.
</ab>
               <ab n="18">
(18) Kao ptice prši njegov snijeg
        i pada kao jato skakavaca.
    Oko se divi ljepoti njegove bjeline
        i duh se zanosi praminjanjem
            njegovim.
</ab>
               <ab n="19">
(19) Inje pada kao sol na zemlju,
        i kad se dobro smrzne,
            kostriješi se kao bodlje.
</ab>
               <ab n="20">
(20) Kad zapuše hladni sjever,
        tad se led uhvati na vodi,
    spusti se na svaku mirnu vodu,
        koja se onda njime kao oklopom
            odjene.
</ab>
               <ab n="21">
(21) On guta gore i sažiže pustinju
        i kao oganj proždire bilje.
</ab>
               <ab n="22">
(22) Ali oblaci ubrzo sve liječe
        i poslije žege osvježava rosa.

</ab>
               <ab n="23">
(23) Namišlju je svojom ukrotio bezdan
        i po njemu razastro otoke.
</ab>
               <ab n="24">
(24) Pomorci pričaju o pogibeljima
            morskim
        i divimo se onomu što od njih
            čujemo:
</ab>
               <ab n="25">
(25) jer i tu su neobična i prečudesna
            djela njegova,
        zvijeri svakojake i nemani morske.
</ab>
               <ab n="26">
(26) Njegovom pomoću sve se svršava
            dobro
        i sve se uređuje prema riječi
            njegovoj.
</ab>
               <ab n="27">
(27) Ma koliko da dodamo, ne bismo
            završili;
        jednom riječju: "On je sve!"
</ab>
               <ab n="28">
(28) Odakle smoći dovoljno snage da ga
            slavimo,
        jer on je velik, iznad svih je djela
            svojih.
</ab>
               <ab n="29">
(29) Strašan je Gospod i veoma velik,
        i čudesna je moć njegova.
</ab>
               <ab n="30">
(30) Veličajte Gospoda u hvalama svojim
        koliko god možete, a on će vas
            uvijek nadmašivati;
    napregnite svu svoju snagu
            kad ga veličate,
        ne popuštajte, pa ipak nikad
            do kraja nećete doći.
</ab>
               <ab n="31">
(31) Jer tko ga je ikad vidio
            pa da opriča?
        I tko ga može proslaviti onako
            kako on zaslužuje?

</ab>
               <ab n="32">
(32) Mnogo je otajstava većih nego
            su ova,
        jer smo vidjeli samo neka
            od djela njegovih!
</ab>
               <ab n="33">
(33) Sve je stvorio Gospod,
        koji je mudrost dao pobožnima.





</ab>
            </div>
            <div n="44" type="chapter">
               <ab n="1">
(44.1) Opjevajmo slavne muževe,
pretke naše po njihovim
            pokoljenjima.
</ab>
               <ab n="2">
(2) Mnogo je slave podijelio Višnji
        i pokazao svoje veličanstvo
            od iskonskih dana.

</ab>
               <ab n="3">
(3) Jedni vladahu kraljevstvima svojim
        i bijahu poznati po svojoj snazi;
    drugi bijahu mudri savjetnici
        i izricahu riječi proročanske.
</ab>
               <ab n="4">
(4) Savjetom svojim upravljahu ljudima,
        razumijevanjem narodne mudrosti,
        i mudrim napucima svojeg nauka.
</ab>
               <ab n="5">
(5) Neki skladahu napjeve
        i pisahu pjesme;
</ab>
               <ab n="6">
(6) drugi bijahu bogati i moćni
        živeći mirno u domovima svojim.
</ab>
               <ab n="7">
(7) Svi se oni proslaviše u svom
            vremenu
        i bijahu slava svojeg doba.

</ab>
               <ab n="8">
(8) Neki od njih ostaviše ime za sobom
        te se o njima još hvale pjevaju.
</ab>
               <ab n="9">
(9) A drugima opet nema spomena,
        iščezoše kao da nikad nisu
            niti postojali;
    sada su kao da ih nikad nije bilo,
        tako i djeca njihova za njima.

</ab>
               <ab n="10">
(10) Ali ovi bijahu ljudi pobožni
        čija se dobra djela
            ne zaboravljaju;
</ab>
               <ab n="11">
(11) u potomcima njihovim ostade bogata
            baština
        što je oni namriješe.
</ab>
               <ab n="12">
(12) Djeca im se vjerno drže zavjeta,
        i potomstvo njihovo, zbog njih;
</ab>
               <ab n="13">
(13) dovijeka njihova loza ostaje
        i ne briše se dika njihova;
</ab>
               <ab n="14">
(14) u miru počivaju tijela njihova
        i ime živi za sva pokoljenja;
</ab>
               <ab n="15">
(15) mudrost njihovu objavljuju puci
        i slavu njihovu naviješta općina.


</ab>
               <ab n="16">
(16) Henok se svidio Gospodu
            i bi prenesen,
        uzor obraćenja za sva pokoljenja.


</ab>
               <ab n="17">
(17) Noa bijaše savršen pravednik
        i u vrijeme gnjeva postade
            obnovitelj;
    po njemu je spašen ostatak na zemlji
        u doba Potopa.
</ab>
               <ab n="18">
(18) Vječni je Savez utemeljen s njim
        da više neće od potopa izginuti
            sve živo.


</ab>
               <ab n="19">
(19) Abraham, otac slavni mnoštva
            naroda,
        nitko mu u slavi nikad nije bio
            ravan;
</ab>
               <ab n="20">
(20) on je čuvao zapovijed Svevišnjega
        i sklopio Savez s njim;
    on je taj Savez učvrstio svojim
            tijelom
        i u dan kušnje vjeran ostao.
</ab>
               <ab n="21">
(21) Zato mu je Gospod zakletvom obećao
        da će blagosloviti narode
            u potomstvu njegovu,
    da će ga umnožiti kao prah
            zemaljski
        i potomstvo mu uzvisiti
            kao zvijezde.
    I dati im zemlju u baštinu,
            od mora do mora,
        od Rijeke do krajeva zemaljskih.


</ab>
               <ab n="22">
(22) I Izaku je tako, zbog oca njegova
            Abrahama,
        zajamčio </ab>
               <ab n="23">
(23) blagoslov svih ljudi
        i utemeljio je Savez na glavi
            Jakovljevoj.
    I utvrdio ga u svojim blagoslovima
        i dao mu zemlju u baštinu:
    podijelio je na dijelove
        i razdijelio među dvanaest
            plemena.


</ab>
            </div>
            <div n="45" type="chapter">
               <ab n="1">
(45.1) Od njega je potekao čovjek
čestit
        koji je našao milost pred svima,
    drag Bogu i ljudima,
        Mojsije, blagoslovljena spomena!
</ab>
               <ab n="2">
(2) Podijelio mu slavu kao i svetima
        i učinio ga moćnim,
            na užas neprijateljima.
</ab>
               <ab n="3">
(3) Na njegovu je riječ znamenja
            zaustavio
        i ukrijepio ga pred licem kraljeva;
    dao mu zapovijedi za narod njegov
        i otkrio mu nešto od svoje slave.
</ab>
               <ab n="4">
(4) Zbog njegove vjernosti i poniznosti
            posveti ga,
        izabra ga jedinog između sviju
            ljudi;
</ab>
               <ab n="5">
(5) dopusti mu da čuje glas njegov
        i uvede ga u tamu;
    dade mu zapovijedi licem u lice,
        Zakon života i spoznaje,
    da Jakova uči Savezu
        i Izraela naredbama njegovim.


</ab>
               <ab n="6">
(6) Potom uzvisi Arona,
            sveca poput Mojsija,
        brata njegova, iz plemena Levijeva.
</ab>
               <ab n="7">
(7) Vječni Savez sklopi s njim
        i dade mu svećeništvo naroda.
    Usreći ga odjećom ukrasnom,
        obuče ga u odoru slave.
</ab>
               <ab n="8">
(8) Odjenu ga dičnim savršenstvom
        i opremi bogatom odjećom:
        gaćama, haljom i oplećkom.
</ab>
               <ab n="9">
(9) Obloži ga mogranjem
        i brojnim zvončićima zlatnim
            uokolo,
    da zveckaju pri koračanju njegovu,
        da im se u Svetištu čuje zvon
        na opomenu sinovima naroda
            njegova.
</ab>
               <ab n="10">
(10) I svetu odjeću od zlata,
        grimiznu, svu izvezenu;
    oplećak sudački, Urim i Tumim,
        od upletena purpura, djelo vješta
            rukotvorca;
</ab>
               <ab n="11">
(11) drago kamenje, urezano kao
            pečatnjaci
        u zlatnu okovu, djelo draguljara,
    kao opomenu s natpisom urezanim,
        prema broju plemena Izraelovih.
</ab>
               <ab n="12">
(12) I krunu zlatnu na kapi,
        ukrašenu pečatom posvete,
    ures vrhunski, djelo veličanstveno,
        ukrase, očima u nasladu.
</ab>
               <ab n="13">
(13) Nitko nikad sličnih nije vidio,
        i nikada ih nije tuđinac oblačio,
    nego samo sinovi njegovi
        i odvjeci njegovi zauvijek.
</ab>
               <ab n="14">
(14) Njegove žrtve potpuno se spaljuju,
        trajno, dvaput svakog dana.
</ab>
               <ab n="15">
(15) Njemu Mojsije dade svećeničku
            vlast
        i svetim ga uljem pomaza,
    i to mu bijaše vječni Savez
        i potomstvu njegovu sve dok
            nebesa traju,
    da mu služi i bude svećenikom
        i da blagoslivlja narod u ime
            Gospodnje.
</ab>
               <ab n="16">
(16) Izabra ga između svih živih
        da mu prinosi žrtvu i tamjan,
    da mu pali miris ugodni za spomen
        i da očišća sinove Izraelove.
</ab>
               <ab n="17">
(17) Još mu svoje zapovijedi dade
        i povjeri mu odredbe Zakona
    da pouči Jakova naredbama
            njegovim,
        da prosvijetli Izraela njegovim
            Zakonom.

</ab>
               <ab n="18">
(18) Ali se na njega razgnjeviše
            neprijatelji
        i pozavidješe mu u pustinji,
    ljudi Datanovi i Abiramovi,
        Korah i njegovi u mržnji i gnjevu.
</ab>
               <ab n="19">
(19) I vidje Gospod i rasrdi se
        i uništi ih žarom svoje srdžbe.
    Posla na njih čudesa
        i sažeže ih plamenim ognjem.
</ab>
               <ab n="20">
(20) I umnoži tako slavu Aronu
        i dade mu baštinu njegovu,
    odredi mu pretilinu prvina,
        prije svega kruha u izobilju.
</ab>
               <ab n="21">
(21) Tako se oni hrane žrtvama
            Gospodnjim,
    koje Gospod pokloni njemu
            i potomstvu njegovu.
</ab>
               <ab n="22">
(22) Samo u zemlji on baštine nema,
        nema svog dijela među narodom,
        jer Gospod je njegov dio i baština.


</ab>
               <ab n="23">
(23) I Pinhas, sin Eleazarov, treći je po
            slavi
        zbog revnosti svoje u strahu
            Gospodnjem.
    Jer kad se narod pobunio,
            postojan je bio
        i plemenito smiona srca,
        i tako je stekao oproštenje Izraelu.
</ab>
               <ab n="24">
(24) Zato bi Savez mira zapečaćen
            s njim,
        da bude poglavar Svetišta i naroda
            svoga
    te njemu i potomstvu njegovu
            pripadne
        dostojanstvo velikog svećeništva
            za sva vremena.

</ab>
               <ab n="25">
(25) Učinio je Savez i s Davidom,
        sinom Jišaja, iz plemena Judina,
    ali baština kraljevska od oca
            samo jednom sinu ostaje,
        dok baština Aronova ostaje
            svemu potomstvu njegovu.
</ab>
               <ab n="26">
(26) Zato neka vam sada Gospod mudrost
            u srce posadi
        da narodu njegovu pravedno
            sudite,
    da vrline predačke nikad ne nestanu
        i da slava njihova prijeđe na
            potomke njihove.


</ab>
            </div>
            <div n="46" type="chapter">
               <ab n="1">
(46.1) Junak u boju bijaše Jošua,
sin Nunov,
        nasljednik Mojsijev u službi
            proročkoj,
    koji valjano zasluži svoje ime
        i bi veliki izbavitelj izabranog
            naroda,
    osvetivši se drskim neprijateljima
        i uspostavivši Izraela na baštini
            njegovoj.

</ab>
               <ab n="2">
(2) Kako li krasan bijaše kad bi digao
            ruku
        i mačem zamahnuo protiv gradova!
</ab>
               <ab n="3">
(3) Tko je ikad imao njegovu odlučnost?
        On je vodio bojeve Gospodnje.
</ab>
               <ab n="4">
(4) Nije li po njemu sunce zastalo
        i od jednog dana postala dva?
</ab>
               <ab n="5">
(5) Jer je prizvao Boga Svevišnjega
        u nevolji kada ga odasvud
            pritijesniše neprijatelji,
    i usliša ga veliki Gospod
        i pusti krupnu i snažnu tuču.

</ab>
               <ab n="6">
(6) Bacio se na narod dušmanski
        i protivnike pobio na Strmini:
    da bi poznali puci snagu njegova
            oružja
        i spoznali da je Gospod protivnik
            njihov.


</ab>
               <ab n="7">
(7) I jer je vjerno išao za Svemogućim
        i u dane Mojsijeve ljubav
            dokazao -
    on i Kaleb, sin Jefuneov,
        koji se opriješe kad se zbor
            pobunio,
    odvrativši narod od grijeha
        i utišavši glasove pobune.
</ab>
               <ab n="8">
(8) Zato je i sačuvao samo ovu
            dvojicu,
        od šest stotina tisuća pješaka,
    da ih uvede u baštinu njihovu,
        u zemlju kojom teče med i mlijeko.

</ab>
               <ab n="9">
(9) Još je Kalebu dao snagu,
        koja s njime do starosti ostade,
    te se mogao verati po visinama
            zemaljskim,
        koje su baština potomcima
            njegovim,
</ab>
               <ab n="10">
(10) neka bi spoznao sav Izrael
        da je dobro ići vjerno
            za Gospodom.


</ab>
               <ab n="11">
(11) I suci, svaki po svom imenu,
        koji uvijek bijahu srca vjerna
    i koji se ne odmetnuše od Boga -
        da je blagoslovljen spomen njihov.
</ab>
               <ab n="12">
(12) Neka im kosti procvatu u grobu
        i neka se imena tih slavnih ljudi
        pomlade u sinovima njihovim.


</ab>
               <ab n="13">
(13) Samuel bijaše miljenik svojemu
            Gospodu,
        prorok Gospodnji,
    on utemelji kraljevstvo
        i pomaza vladare nad svojim
            narodom.
</ab>
               <ab n="14">
(14) Po Zakonu Gospodnjem upravljaše
            općinom,
        i Gospod je pohodio Jakova.
</ab>
               <ab n="15">
(15) Zbog vjernosti njegove priznavahu
            ga prorokom,
        u govorima se pokazivaše
            pouzdan vidjelac.
</ab>
               <ab n="16">
(16) I on prizva Boga u nevolji
        kada ga odasvud pritisnuše
            dušmani
        prinoseći mliječno janješce.
</ab>
               <ab n="17">
(17) Tada zagrmje Gospod s neba
        i u strašnoj lomljavi začu glas
            njegov;
</ab>
               <ab n="18">
(18) porazio je vođe dušmanske
        i satro knezove filistejske.
</ab>
               <ab n="19">
(19) I kad je polazio na počinak vječni,
        posvjedočio je pred Gospodom
            i pomazanikom njegovim:
    "Ni od koga nikad ne uzeh ništa,
        čak ni potplate obične."
        I nitko ga nije optužio.
</ab>
               <ab n="20">
(20) A kad je usnuo, proreče još jednom
        i objavi kralju njegov kraj.
    I ispod zemlje podignu svoj glas
            proročki
        da izbriše opačinu s naroda.


</ab>
            </div>
            <div n="47" type="chapter">
               <ab n="1">
(47.1) Poslije njega ustade Natan
da prorokuje u vrijeme
            Davidovo.


</ab>
               <ab n="2">
(2) Kao što se pretilina odlučuje
            od pričesnice,
        tako bi David odabran
            od sinova Izraelovih.
</ab>
               <ab n="3">
(3) Igraše se s lavom kao s jarićima
        i s medvjedima kao s janjcima;
</ab>
               <ab n="4">
(4) zar nije još kao dječak ubio diva
        i skinuo sramotu s naroda
    kad je iz praćke bacio kamen
        i slomio oholost Golijata?
</ab>
               <ab n="5">
(5) Jer i on prizva Boga Svevišnjega,
        koji mu je dao snagu desnici,
    da obori junaka vješta bojevima
        i podigne jakost narodu svome.
</ab>
               <ab n="6">
(6) Zato mu je dana slava od deset
            tisuća,
        i slavljahu ga dok blagoslivljaše
            Gospoda,
        i ponudiše mu krunu slavnu,
</ab>
               <ab n="7">
(7) jer on svuda porazi neprijatelje
        i uništi protivnike Filistejce
        i slomi silu njihovu do današnjega
            dana.

</ab>
               <ab n="8">
(8) U svakome svom djelu slavio je
        Svetog Svevišnjeg riječima hvale;
    pjevao je svim srcem svojim
        i ljubio Tvorca svoga.
</ab>
               <ab n="9">
(9) Pred žrtvenik je postavio glazbala
        da zvucima njihovim zasladi
            pjesmu.
</ab>
               <ab n="10">
(10) Blagdanima je sjajnost dodao
        i savršeno uresio svetkovine,
    proslavljao sveto ime Gospodnje,
        i Svetište je odzvanjalo već od
            zore.
</ab>
               <ab n="11">
(11) Zato mu Gospod grijehe oprosti
        i podiže dovijeka silu njegovu
    i dade mu Savez kraljevski,
        slavni prijestol u Izraelu.


</ab>
               <ab n="12">
(12) Mudar ga je sin naslijedio,
        koji se, zbog njega,
            nadaleko proširio.
</ab>
               <ab n="13">
(13) Salomon kraljevaše u vrijeme
            mirno,
        i Bog mu dade mir odasvuda,
    da je uzmogao sazdati Dom imenu
            njegovu
        i podići vječno Svetište.

</ab>
               <ab n="14">
(14) Kako li si mudar bio za svoje
            mladosti
        i prepun spoznaje poput rijeke!
</ab>
               <ab n="15">
(15) Prekrio si zemlju umom svojim
        i ispunio je tajanstvenim izrekama.
</ab>
               <ab n="16">
(16) Ime ti se pročulo do dalekih otoka
        i stekao si ljubav svojim mirom.
</ab>
               <ab n="17">
(17) Začudio si svijet pjesmama svojim,
        pričama, poslovicama
            i odgovorima.

</ab>
               <ab n="18">
(18) U ime Gospodina Boga,
        koji se Bogom Izraela zove,
    nakupio si zlata kao kositra
        i namnožio srebra kao olova.
</ab>
               <ab n="19">
(19) A slabine si svoje potom priklonio
            ženama
        i postao rob svoga tijela.
</ab>
               <ab n="20">
(20) Ljagom si okaljao slavu svoju
        i oskvrnuo svoj rod,
    navukao si gnjev na porod svoj,
        i nevolju svojim potomcima.

</ab>
               <ab n="21">
(21) Kraljevstvo se nadvoje rascijepilo:
        i od Efrajima izađe pobunjena
            vlast.
</ab>
               <ab n="22">
(22) Ipak Bog nije odbacio milosti svoje,
        niti je pogazio riječi svoje:
    izabranika svoga nije lišio
            potomstva
        te nije istrijebio roda onom koji
            ga je ljubio,
    već je dao Ostatak Jakovu
        i domu Davidovu korijen od njega.


</ab>
               <ab n="23">
(23) I počinuo je Salomon kraj otaca
            svojih,
        ostavivši jednog od svojih
            kao nasljednika,
    najglupljeg od čitava naroda,
            čovjeka bez razbora:
        Roboama, koji je savjetom svojim
            narod pobunio.


</ab>
               <ab n="24">
(24) A zatim dođe Jeroboam, sin Nabatov,
        koji navede na grijeh Izraela
        i uputi Efrajima na put zloće.
    Od tada se njihovi grijesi toliko
            namnožiše
        te ih otjeraše iz zemlje njihove.
</ab>
               <ab n="25">
(25) Jer okušavahu svaku vrstu opačine,
        sve dok ih osveta ne snađe.


</ab>
            </div>
            <div n="48" type="chapter">
               <ab n="1">
(48.1) I usta prorok Ilije kao oganj,
riječ mu plamtjela
            kao buktinja.
</ab>
               <ab n="2">
(2) On je na njih donio glad
        i revnošću je svojom umanjio
            njihov broj.
</ab>
               <ab n="3">
(3) Po riječi je Božjoj nebo zatvorio
        i tri puta oganj s neba sveo.

</ab>
               <ab n="4">
(4) Kako li si strašan bio, Ilija,
            u čudesima svojim!
        I može li se itko dičiti koliko ti?
</ab>
               <ab n="5">
(5) Podigao si mrtva od smrti
        iz Podzemlja po riječi Svevišnjeg.
</ab>
               <ab n="6">
(6) Bacio si u propast kraljeve
        i vukao odličnike s odra njihova.
</ab>
               <ab n="7">
(7) Na Sinaju si čuo ukore
        i sud osvetni na Horebu.
</ab>
               <ab n="8">
(8) Pomazao si kraljeve osvetničke
        i proroka sebi za nasljednika.
</ab>
               <ab n="9">
(9) Podignut si bio u vihoru ognja,
        u kolima s plamenim konjima.
</ab>
               <ab n="10">
(10) Određen si u prijetnjama budućim
        da umiriš srdžbu Božju prije
            no što ona provali,
    da obratiš srca otačka sinovima
        i da obnoviš plemena Jakovljeva.
</ab>
               <ab n="11">
(11) Blago onomu koji će te vidjeti
        i onima koji su usnuli u ljubavi,
        jer i mi ćemo posjedovati život.


</ab>
               <ab n="12">
(12) Kad je vihor zastro Iliju,
        napuni se duhom njegovim Elizej:
    za života ga nijedan vladar ne
            mogaše pobijediti
        i nitko ga ne mogaše podjarmiti.
</ab>
               <ab n="13">
(13) Ništa mu ne bijaše teško,
        i iz groba mu je tijelo prorokovalo.
</ab>
               <ab n="14">
(14) Za života je čudesa činio,
        a u smrti svojoj djela divotna.


</ab>
               <ab n="15">
(15) Ali se kraj svega toga narod nije
            pokajao
        niti se ostavio grijeha svojih,
    dok ne bi izagnan iz domaje
        i rasijan po svim zemljama svijeta;
</ab>
               <ab n="16">
(16) samo je nešto ljudi ostalo,
        s vladarom iz kuće Davidove.
    Neki su od njih pravo činili pred
            Gospodom,
        a drugi opet gomilahu grijeh
            na grijeh.


</ab>
               <ab n="17">
(17) Ezekija utvrdi grad svoj
        i dovede vodu sred njega,
    željezom prokopa pećine
        i sagradi spremišta vodena.
</ab>
               <ab n="18">
(18) Za vijeka se njegova diže Sanherib
        i posla Rabsaka,
    koji diže ruku na Sion
        i u oholosti svojoj huljaše.
</ab>
               <ab n="19">
(19) Tada su im drhtala srca i ruke
        i podnosili su muke kao žene
            u trudovima;
</ab>
               <ab n="20">
(20) ali prizvaše milostivog Boga
        i podigoše ruke svoje prema njemu.
    I Sveti je s neba brzo uslišio njihov
            glas
        i spasio ih rukom Izaijinom,
</ab>
               <ab n="21">
(21) razbio je logor asirski,
        i njegov ih anđeo sve pobi.


</ab>
               <ab n="22">
(22) Jer je Ezekija činio što je Gospodu
            milo
        i držao se putova Davida,
            oca svojeg,
    kako mu je zapovjedio prorok Izaija,
        velik i pouzdan u viđenju svojem.
</ab>
               <ab n="23">
(23) U dane se njegove sunce povratilo,
        on je kralju produžio život.
</ab>
               <ab n="24">
(24) U silini duha vidio je stvari
            posljednje
        i tješio je žalobne na Sionu.
</ab>
               <ab n="25">
(25) Objavio je budućnost sve do kraja
            vremena
        i najavio tajne stvari prije nego
            se dogodiše.


</ab>
            </div>
            <div n="49" type="chapter">
               <ab n="1">
(49.1) Spomen na Jošiju je kao
smjesa mirisa,
        pripravljena umijećem
            mirisarskim;
    svačijim je ustima kao med sladak
        i kao glazba na vinskoj gozbi.
</ab>
               <ab n="2">
(2) Pravim je putem kročio
            da obrati narod
        i zatro je gnusnu bezbožnost.
</ab>
               <ab n="3">
(3) Srce je svoje upravio prema
            Gospodu
        i u bezbožno je vrijeme osnažio
            pobožnost.


</ab>
               <ab n="4">
(4) Osim Davida, Ezekije i Jošije,
        svi ostali gomilahu opačinu
            na opačinu.
    Jer napustiše Zakon Svevišnjega,
        nestalo je kraljeva judejskih.
</ab>
               <ab n="5">
(5) Snagu svoju dadoše drugima
        i slavu svoju tuđinskom narodu.
</ab>
               <ab n="6">
(6) Spališe sveti izabrani Grad
        i opustošiše ceste njegove,
</ab>
               <ab n="7">
(7) po riječi Jeremijinoj,
            jer ga zlostavljahu,
        iako bijaše prorok posvećen
            u utrobi materinoj,
    da istrijebi i obara, zatire,
        ali i da sagradi i utvrđuje.
</ab>
               <ab n="8">
(8) Ezekiel je vidio prizor slave
        koji mu je Bog pokazao na kolima
            kerubinskim.
</ab>
               <ab n="9">
(9) Jer se sjetio neprijatelja pred likom
            nevremena,
        na korist onih koji se drže putova
            pravednih.
</ab>
               <ab n="10">
(10) A što se tiče dvanaest proroka,
        procvale im kosti iz rake njihove,
    jer su utješili Jakova
        i izbavili ga vjerom i nadom.


</ab>
               <ab n="11">
(11) Kako proslaviti Zerubabela?
        On bijaše kao pečatnjak na desnici.
</ab>
               <ab n="12">
(12) A takav bi i Jošua, sin Josedekov:
        oni u svoje vrijeme sagradiše Dom
    i podigoše Gospodu sveti Hram,
        određen za vječnu slavu.


</ab>
               <ab n="13">
(13) Velik je i spomen na Nehemiju,
        koji je podigao naše zidove
            razvaljene,
    postavio vrata i prijevornice
        i obnovio naše domove.


</ab>
               <ab n="14">
(14) Malo ih je bilo stvorenih na zemlji
            kao Henok,
        on je bio uznesen sa zemlje.

</ab>
               <ab n="15">
(15) A je li se ipak rodio čovjek
            kao Josip?
        Vođa braći svojoj,
            potpora narodu svojem.
        Kosti su mu posjećene.

</ab>
               <ab n="16">
(16) Još i Šem i Šet bijahu slavljeni
            među ljudima,
        ali je Adam iznad svih živih
            stvorova.


</ab>
            </div>
            <div n="50" type="chapter">
               <ab n="1">
(50.1) Šimun, Sin Onijin, veliki
svećenik,
        za svoga je života popravio Dom,
        u svoje je vrijeme učvrstio Hram.
</ab>
               <ab n="2">
(2) Položio temelje dvostruke visine
        i visoka kruništa oko Svetišta.
</ab>
               <ab n="3">
(3) U njegovo je vrijeme vodeno
            spremište iskopano,
        jezero poput mora golemo.
</ab>
               <ab n="4">
(4) U brizi da narod izbavi od propasti,
        utvrdio je grad protiv opsade.
</ab>
               <ab n="5">
(5) Kako li krasan bješe,
            okružen gomilom ljudi,
        kad bi izašao iza zastora Doma?
</ab>
               <ab n="6">
(6) Kao zvijezda Danica među oblacima
        i kao mjesec pun;
</ab>
               <ab n="7">
(7) kao sunce koje obasjava Hram
            Svevišnjega
        i kao sjajna duga na blistavim
            oblacima;
</ab>
               <ab n="8">
(8) kao ruža u proljetne dane
        i kao ljiljan kraj izvora;
    kao grana tamjanova za žara
            ljetnoga
</ab>
               <ab n="9">
(9)     i kao plamen i kad u kadionici;
    kao vrč od kovana zlata,
        optočen mnogovrsnim dragim
            kamenjem;
</ab>
               <ab n="10">
(10) kao maslina puna plodova
        i kao čempres što se diže u oblake.
</ab>
               <ab n="11">
(11) Kad bi na se metnuo krasnu odjeću
        i obukao se u divne haljine,
    i kad bi se uspinjao na sveti
            žrtvenik
        i ispunio trijem Svetišta svojim
            veličanstvom;
</ab>
               <ab n="12">
(12) kad je primao žrtvene dijelove
            iz ruku svećenika,
        a sam stajao kod ognjišta
            oltarskog
    okružen vijencem braće svoje
        kao mladi cedar libanonski:
    okruživahu ga kao grane palmove
</ab>
               <ab n="13">
(13)     svi sinovi Aronovi u slavi svojoj,
    sa prinosima Gospodnjim na rukama,
        pred svim zborom Izraelovim.
</ab>
               <ab n="14">
(14) Dok je on vršio službu kod oltara,
        prinosili su po redu prinose
            Svevišnjem, Svevladaru;
</ab>
               <ab n="15">
(15) pružio bi ruku svoju za posudom
        i prolio soka od grožđa,
    izlivši ga na podnožje oltarsko
        za ugodni miris Svevišnjem Kralju
            svega.
</ab>
               <ab n="16">
(16) Klicali bi tad sinovi Aronovi
        i trubili u trublje od tučene kovine
    i ječali jekom silnom
        u spomen pred Svevišnjim.
</ab>
               <ab n="17">
(17) I tada bi sav narod odjednom
        pao na zemlju ničice
    da se pokloni Gospodu,
        Svevladaru, Bogu Svevišnjem.
</ab>
               <ab n="18">
(18) A pjevači bi zapjevali pjesme
            hvalbenice:
        sladak bijaše zvuk mnoštva tih
            glasova,
</ab>
               <ab n="19">
(19) dok se narod utjecao Bogu
            Svevišnjem
        moleći se pred Milosrdnim
    dok se ne bi svršila služba
            Gospodnja
        i obred priveo kraju.
</ab>
               <ab n="20">
(20) Potom bi sišao i podigao ruke svoje
        nad svim zborom sinova
            Izraelovih
    da blagoslov Gospodnji svojim
            usnama izusti
        i prodiči se njegovim imenom.
</ab>
               <ab n="21">
(21) I još jednom svi bi pali ničice
        da prime blagoslov Svevišnjeg.


</ab>
               <ab n="22">
(22) A sada blagoslovite Boga svemira,
        koji čini čudesa svagdje,
    koji uzdiže naše dane od utrobe
            majčine
        i čini s nama po milosti svojoj.
</ab>
               <ab n="23">
(23) On neka nam dadne radosno srce
        i podari mir našem vremenu,
            u Izraelu,
        na vijeke vijekova.
</ab>
               <ab n="24">
(24) Neka milost njegova bude trajno
            s nama
        i neka nas u naše vrijeme izbavi.


</ab>
               <ab n="25">
(25) Na dva se naroda gnuša moja duša,
            a treći i nije narod:
</ab>
               <ab n="26">
(26) na žitelje Seirske gore
            i na Filistejce
        i na ludi puk koji živi u Šekemu.


</ab>
               <ab n="27">
(27) Pouku u mudrosti i znanosti
        zapisao je u knjigu ovu
    Isus, sin Sirahov, Eleazar,
            iz Jeruzalema,
        koji je kao kišu izlio mudrost
            svojeg srca.

</ab>
               <ab n="28">
(28) Blago čovjeku koji o ovome
            razmišlja
        i primajući to k srcu
            postaje mudar.
</ab>
               <ab n="29">
(29) Bude li postupao prema tome,
        u svemu će biti moćan,
        jer je svjetlost Gospodnja
            njegov put.



</ab>
            </div>
            <div n="51" type="chapter">
               <ab n="1">
(51.1) Slavit ću te, Gospodaru, Kralju,
i hvalit ću te, Bože,
            Spasitelju moj.
        Zahvaljujem imenu tvojem,
</ab>
               <ab n="2">
(2) jer ti si bio zaštitnik
            i pomoćnik moj
        i spasio si tijelo moje od propasti,
    od zamke prijevarna jezika,
        od usana što laži kuju
    i pred onima što su okolo mene
        bio si zaštitnik i pomoćnik moj.
</ab>
               <ab n="3">
(3) Po velikom milosrđu i imenu svom
        izbavio si me od ujeda onih
            koji bi me proždrli,
    iz ruku onih koji mi o glavi rade,
        od mnogih kušnja koje pretrpjeh,
</ab>
               <ab n="4">
(4) od gušenja u vatri koja me okružila,
        iz središta ognja koji nisam
            potpalio,
</ab>
               <ab n="5">
(5) iz duboke utrobe Podzemlja,
        od nečista jezika i lažljive riječi,
</ab>
               <ab n="6">
(6)     od potvore nepravedna jezika
            pred kraljem.
    Duša moja bijaše blizu smrti
        i život moj na pragu Podzemlja.
</ab>
               <ab n="7">
(7) Okruživahu me sa svih strana
        i nije bilo nikoga da mi pomogne;
    pogledom sam pomoć ljudi tražio,
        ali uzalud.
</ab>
               <ab n="8">
(8) Tad se sjetih milosrđa tvojeg,
            o Gospode,
        i djela tvojih još odiskona,
    kako izbavljaš one koji te
            strpljivo čekaju
        i spasavaš ih iz ruku
            neprijateljskih.
</ab>
               <ab n="9">
(9) Tad podigoh sa zemlje glas svoj
        i zamolih spas od smrti,
</ab>
               <ab n="10">
(10) zazvah Gospodina,
        oca mojega Gospodina:
    "Ne ostavi me u dan nevoljni,
        u vrijeme moje nemoći
            protiv oholih. -
    Slavit ću ime tvoje bez prestanka
        i zahvalnu ti hvalu pjevati."
</ab>
               <ab n="11">
(11) I bi molba moja uslišana,
        izbavio si me od propasti,
        spasio me od vremena zloće.
</ab>
               <ab n="12">
(12) I stoga ću te hvaliti i slaviti
        i blagoslivljati ime Gospodnje.


</ab>
               <ab n="13">
(13) Kad još bijah mladić,
            prije svojih putovanja
        molio sam otvoreno za mudrost
            u molitvama.
</ab>
               <ab n="14">
(14) Pred vratima Svetišta za nju
            sam molio
        i do posljednjeg ću dana tragati
            za njom.
</ab>
               <ab n="15">
(15) Od njena cvata pa do sazrela grozda
        radovalo joj se srce moje.
    Noga je moja kročila pravim putem
        i tražio sam mudrost
            od svoje mladosti.
</ab>
               <ab n="16">
(16) Prignuvši malo uho, naučih je
        i stekoh mnogu pouku.
</ab>
               <ab n="17">
(17) Po njoj uznapredovah
        i slavu ću dati onomu
            koji me podari mudrošću.
</ab>
               <ab n="18">
(18) Jer odlučih u djelo je provesti,
        žarko za dobrom tragah
            i neću se stidjeti.
</ab>
               <ab n="19">
(19) Duša se moja za nju borila,
        pomno sam se držao Zakona.
    Pružao sam ruke prema nebu
        i oplakivao što je ne poznam.
</ab>
               <ab n="20">
(20) Usmjerih svoju dušu prema njoj
        i nađoh je u čistoći.
    Od početka joj posvetih svoje srce,
        i neću nikad biti napušten.
</ab>
               <ab n="21">
(21) I utroba mi uzdrhta od čežnje
            za njom,
        i stoga stekoh valjano blago.
</ab>
               <ab n="22">
(22) Za plaću mi je Gospod jezik podario:
        njime ću ga slaviti.

</ab>
               <ab n="23">
(23) Priđite k meni, vi nepoučeni,
        u mojoj školi sjedite.
</ab>
               <ab n="24">
(24) Zašto da u tom oskudijevate,
        i da vam duše toliko žeđaju?
</ab>
               <ab n="25">
(25) Otvorih svoja usta i rekoh:
        "Kupujte je bez novaca,
</ab>
               <ab n="26">
(26) podmetnite vrat svoj
            pod njen jaram
        i neka vam duše prihvate pouku.
    Tko je traži - blizu mu je,
        i čovjek odan nalazi je.
</ab>
               <ab n="27">
(27) Pogledajte očima svojim:
        kako sam se malo trudio,
        a mnogo spokoja stekao.
</ab>
               <ab n="28">
(28) Kupujte pouku velikom svotom
            novca,
        njome ćete steći mnogo zlata.
</ab>
               <ab n="29">
(29) Nek' se duša vaša raduje
            u milosrđu Gospodnjem,
        i nikad se ne stidite hvaliti ga.
</ab>
               <ab n="30">
(30) Učinite djelo svoje prije određena
            vremena:
        u svoje vrijeme dat će vam on
            vašu plaću."

        Mudrost Isusa, sina Sirahova.
</ab>
            </div>
         </div>
         <div n="71" ana="Bar" type="book">
            <div n="1" type="chapter">
               <ab n="1">
(1.1) Ovo su riječi knjige koju u Babilonu napisa Baruh, sin Nerije,
 sina Maaseje, sina Sidkije, sina Hasadije, sina Hilkije, </ab>
               <ab n="2">
(2) pete 
godine, sedmoga dana u mjesecu, u vrijeme kada su Kaldejci osvojili 
Jeruzalem i spalili ga.
    </ab>
               <ab n="3">
(3) Baruh pročita riječi ove knjige pred Jekonijom, sinom 
Jojakimovim, kraljem Judinim, i pred čitavim narodom koji bijaše 
došao na čitanje knjige; </ab>
               <ab n="4">
(4) pred mogućnicima i kraljevim sinovima,
 pred starješinama, ukratko, pred svim narodom, malim i velikim,
 pred svima koji su živjeli u Babilonu, na obalama rijeke Suda. 
</ab>
               <ab n="5">
(5) Čuvši, plakali su, postili i molili se pred Gospodom. </ab>
               <ab n="6">
(6) Sabraše 
i novca, koliko tko mogaše, </ab>
               <ab n="7">
(7) i poslaše ga u Jeruzalem svećeniku 
Jojakimu, sinu Hilkije, Šalumova sina, i ostalim svećenicima 
i svemu narodu koji se s njim nalazio u Jeruzalemu.
    </ab>
               <ab n="8">
(8) Desetoga dana mjeseca Sivana Baruh je spasio posuđe kuće 
Gospodnje što bijaše ugrabljeno iz Hrama da bi ga odnio natrag 
u zemlju Judinu - srebrno posuđe što ga je načinio Sidkija, sin 
Jošijin, kralj Judin, </ab>
               <ab n="9">
(9) kad je Nabukodonozor, kralj babilonski,
 odveo iz Jeruzalema i u Babilon doveo Jekoniju s knezovima, 
ključarima, mogućnicima i svim narodom.
    </ab>
               <ab n="10">
(10) I napisaše: Evo, šaljemo vam novac da njime kupite žrtve 
paljenice i tamjan; pripravite žrtve i prinesite ih za grijehe 
na žrtveniku Gospoda, Boga našega. </ab>
               <ab n="11">
(11) I molite se za život Nabukodonozora,
 kralja babilonskog, i za život sina njegova Baltazara da im 
dani na zemlji budu kao dani neba; </ab>
               <ab n="12">
(12) neka nam Gospod dade snage 
i prosvijetli oči naše da bismo živjeli u sjeni Nabukodonozora,
 kralja babilonskog, i u sjeni njegova sina Baltazara, da bismo 
ih dugo služili te našli milost pred njima. </ab>
               <ab n="13">
(13) Molite se i za 
nas Gospodu, Bogu našem, jer smo ga uvrijedili i do danas se 
gnjev i srdžba Gospodnja nije odvratila od nas. </ab>
               <ab n="14">
(14) Čitajte, 
dakle, knjigu koju vam šaljemo i obznanite je u kući Gospodnjoj,
 na blagdan i u dane Zborovanja. </ab>
               <ab n="15">
(15) Recite tada:



    Pravedan je Gospod, Bog naš! Ali nama treba da se danas zacrvene 
od stida obrazi - nama Judejcima i žiteljima jeruzalemskim, </ab>
               <ab n="16">
(16) našim 
kraljevima i knezovima, našim svećenicima i prorocima i našim 
ocima, </ab>
               <ab n="17">
(17) jer smo griješili pred Gospodom, bili mu nepokorni 
</ab>
               <ab n="18">
(18) i nismo slušali glasa Gospoda, Boga svojega, da hodimo po 
zapovjedima koje Gospod bijaše stavio pred nas. </ab>
               <ab n="19">
(19) Od dana kada 
je oce naše izveo iz Egipta pa do dana današnjega nepokorni smo 
bili Gospodu, Bogu svojem, i nismo marili da čujemo njegov glas. 
</ab>
               <ab n="20">
(20) Tada navališe na nas nevolje i prokletstva kojima se Gospod 
zaprijetio sluzi svome Mojsiju u dan kada je izveo oce naše iz 
Egipta da bi nam dao zemlju kojom teče med i mlijeko. I tako 
je to do danas. </ab>
               <ab n="21">
(21) Nismo bili poslušali glas Gospoda, Boga svojega,
 ni riječi njegovih preko proroka koje nam je on slao; </ab>
               <ab n="22">
(22) svaki 
je od nas hodio po nagnuću svoga opakog srca, služeći drugim 
bogovima i čineći što nije po volji Gospodu, Bogu našem.
</ab>
            </div>
            <div n="2" type="chapter">
               <ab n="1">
(2.1) Zato je Gospod izvršio prijetnju koju je naviještao protiv 
nas, protiv naših sudaca koji su sudili Izraelu, protiv naših 
kraljeva i knezova, protiv naroda Izraelova i Judina: </ab>
               <ab n="2">
(2) pod 
čitavim nebom nije se još dogodilo ništa slično onome što se 
dogodilo u Jeruzalemu, prema onome što bijaše zapisano u Mojsijevu 
Zakonu - </ab>
               <ab n="3">
(3) da se jelo meso sina i kćeri. </ab>
               <ab n="4">
(4) Predao ih je vlasti 
svih kraljevstava oko nas, na porugu i prokletstvo među svim 
okolnim narodima kamo ih je raspršio Gospod. </ab>
               <ab n="5">
(5) Bijahu podjarmljeni 
umjesto da budu gospodari, jer - sagriješismo Gospodu, Bogu svojemu,
 ne poslušavši glasa njegova.
    </ab>
               <ab n="6">
(6) Da, pravedan je Gospod, Bog naš! Ali nama - nama treba 
da se danas zacrvene od stida obrazi, nama i ocima našim. </ab>
               <ab n="7">
(7) Oborila 
se na nas sva zla kojima nam Gospod bijaše zaprijetio. </ab>
               <ab n="8">
(8) Mi 
pak nismo umolili lice Gospodnje odvrativši se od misli svojih 
opakih srdaca. </ab>
               <ab n="9">
(9) Gospod tada uze bdjeti nad nevoljama koje je 
navalio na nas; jer pravedan je Gospod u svim djelima koja nam 
je naložio, </ab>
               <ab n="10">
(10) ali mi nismo slušali njegova glasa niti smo hodili 
po zapovijedima koje je Gospod pred nas stavio.


    </ab>
               <ab n="11">
(11) A sada, Gospode, Bože Izraelov, koji si snažnom rukom 
izveo narod svoj iz Egipta znamenjima i čudesima, velikom snagom 
i ispruženom desnicom, proslavivši tako ime svoje do dana današnjega: 
</ab>
               <ab n="12">
(12) mi smo sagriješili, bezbožni smo bili i nepravedni pred svim 
tvojim zapovijedima, Gospode, Bože naš! </ab>
               <ab n="13">
(13) Neka se odvrati gnjev 
tvoj od nas, jer smo samo malen ostatak među narodima kamo si 
nas raspršio. </ab>
               <ab n="14">
(14) Usliši, Gospode, molitvu našu i vapaj: izbavi 
nas poradi sebe i udijeli nam milost svoju, pred licem onih koji 
su nas u sužanjstvo odveli, </ab>
               <ab n="15">
(15) da sva zemlja zna da si ti Gospod,
 Bog naš, jer Izrael i njegov rod nosi tvoje ime. </ab>
               <ab n="16">
(16) Obazri 
se, Gospode, iz svetoga svoga prebivališta i svrni misao na nas,
 prikloni uho i poslušaj, </ab>
               <ab n="17">
(17) otvori oči i pogledaj: tȁ mrtvi 
u podzemnom svijetu - kojima je iz utrobe oduzet dah - ne, oni 
više ne kazuju slave i pravednosti Gospodnje; </ab>
               <ab n="18">
(18) samo duša ojađena,
 koja hodi pognuto i iznemoglo, ugaslih očiju, duša pregladnjela,
 Gospode, iskazuje tvoju slavu i pravednost!
    </ab>
               <ab n="19">
(19) O Gospode, Bože naš! Ne upravljamo svoje prošnje tvome 
licu zbog zasluga svojih otaca i svojih kraljeva; </ab>
               <ab n="20">
(20) nego jer 
si ti poslao na nas gnjev svoj i srdžbu svoju, kako si bio navijestio 
po prorocima, slugama svojim, ovim riječima: </ab>
               <ab n="21">
(21) "Ovako govori 
Gospod: Prignite šiju i služite kralju babilonskom, da ostanete 
u zemlji koju sam dao ocima vašim. </ab>
               <ab n="22">
(22) Ne poslušate li nalog 
Gospodnji da služite kralju babilonskom, </ab>
               <ab n="23">
(23) učinit ću da iz 
gradova judejskih i s trgova jeruzalemskih nestane pjesme radosti 
i pjesme veselja, pjesme zaručnika i pjesme zaručnice, i sva 
će zemlja postati pustoš bez stanovnika." </ab>
               <ab n="24">
(24) Ali mi nismo poslušali 
glasa tvog da služimo kralju babilonskom, i ti si tada izvršio 
prijetnje koje si navijestio po prorocima, slugama svojim, da 
će kosti kraljeva naših i kosti naših otaca biti izbačene iz 
svog počivališta. </ab>
               <ab n="25">
(25) I doista, one bjehu izbačene na žegu dana 
i studen noći. I umiralo se u strašnim mukama od kuge, gladi 
i mača. </ab>
               <ab n="26">
(26) A od kuće koja nosi Ime tvoje učinio si ono što je 
ona danas, zbog zloće kuće Izraelove i kuće Judine.
    </ab>
               <ab n="27">
(27) Pa ipak, Gospode, Bože naš, postupio si s nama po svoj 
svojoj dobroti i prevelikoj blagosti, </ab>
               <ab n="28">
(28) kako si obećao po sluzi 
svome Mojsiju onoga dana kada si mu zapovjedio da napiše Zakon 
tvoj za sinove Izraela ovim riječima: </ab>
               <ab n="29">
(29) "Ako ne poslušate glasa 
mog, ovo veliko i bezbrojno mnoštvo zacijelo će se smanjiti među 
narodima kamo ću ih raspršiti; </ab>
               <ab n="30">
(30) a znam, taj narod tvrde šije 
neće poslušati. Ali u zemlji svog sužanjstva oni će se opametiti 
</ab>
               <ab n="31">
(31) i spoznati da sam ja Gospod, Bog njihov. I dat ću im srce 
i uši da čuju. </ab>
               <ab n="32">
(32) Oni će me hvaliti u zemlji svog izgnanstva 
i spominjat će se moga imena; obratit će se, i smekšat će im 
se tvrda šija, </ab>
               <ab n="33">
(33) i odvratit će se od opakih svojih djela, jer 
sjetit će se sudbine otaca svojih kad su griješili Gospodu. </ab>
               <ab n="34">
(34) Tada 
ću ih dovesti natrag u zemlju koju sam obećao zaklevši se njihovim 
ocima Abrahamu, Izaku i Jakovu, da gospodare njome. I umnožit 
ću ih, i oni se više neće smanjivati. </ab>
               <ab n="35">
(35) I uspostavit ću s njima 
vječni Savez: ja ću biti njihov Bog, a oni će biti moj narod. 
I neću više izgoniti svog naroda Izraela iz zemlje koju sam im 
dao."
</ab>
            </div>
            <div n="3" type="chapter">
               <ab n="1">
(3.1) Svevladaru Gospode, Bože Izraelov, tebi viče duša tjeskobna,
 duh uznemiren: </ab>
               <ab n="2">
(2) Čuj, Gospode, i smiluj se jer smo sagriješili 
pred tobom. </ab>
               <ab n="3">
(3) Ti vladaš vječito, a mi propadamo bez prestanka. 
</ab>
               <ab n="4">
(4) Gospode svemogući, Bože Izraelov, čuj dakle molitvu samrtnika 
Izraelovih, sinova onih koji su protiv tebe sagriješili, koji 
nisu slušali glasa Gospoda, Boga svojega, pa zato navališe na 
nas nevolje. </ab>
               <ab n="5">
(5) Ne spominji se opačina naših otaca, već se spomeni 
u ovo vrijeme ruke svoje i Imena svoga. </ab>
               <ab n="6">
(6) Da, ti si Gospod, 
Bog naš, i mi te hoćemo slaviti, Gospode. </ab>
               <ab n="7">
(7) Tȁ zato si nam 
u srce usadio strah svoj da bismo zazvali Ime tvoje i da bismo 
te proslavili u izgnanstvu uklonivši iz srca svu zloću naših 
otaca, koji su sagriješili pred tobom. </ab>
               <ab n="8">
(8) Evo nas još danas u 
ovom izgnanstvu kamo si nas raspršio na užas, prokletstvo i pokaranje 
zbog svih opačina naših.

</ab>
               <ab n="9">
(9) Čuj, Izraele, životne propise,
        prisluhni da naučiš mudrost.
</ab>
               <ab n="10">
(10) Zašto, o Izraele, zašto si u zemlji
            neprijatelja
        i zašto stariš u tuđini,
</ab>
               <ab n="11">
(11) onečišćujuć' se mrtvacima,
        ubrojen među one koji su
            u Podzemlju?
</ab>
               <ab n="12">
(12) Zato što si Vrelo Mudrosti ostavio!
</ab>
               <ab n="13">
(13) Da si Božjim hodio putem,
        zauvijek bi prebivao u miru.
</ab>
               <ab n="14">
(14) Nauči stoga gdje je mudrost,
        gdje snaga, gdje li razboritost,
    pa da ujedno spoznaš
        u čemu je dugovječnost i život
        i gdje je svjetlost očinja i mir.
</ab>
               <ab n="15">
(15) Ali tko je otkrio prebivalište
            Mudrosti,
        tko li prodro u njene riznice?
</ab>
               <ab n="16">
(16) Gdje su vladari naroda,
        gdje gospodari zvijeri zemaljskih,
</ab>
               <ab n="17">
(17) gdje oni koji se igrahu ptica
            nebeskih
        i oni koji zgrtahu srebro i zlato
    - u što se ljudi uzdaju -
        te ne bijaše kraja zgrtanju
            njihovu?
</ab>
               <ab n="18">
(18) I gdje su oni koji s tolikim trudom
            srebro kovahu
        da im djela nitko natkriliti
            ne može?
</ab>
               <ab n="19">
(19) Iščezli su, otišli u Podzemlje!
        Na njihovo mjesto dođoše drugi.
</ab>
               <ab n="20">
(20) Mlađi ugledaše svjetlo dana,
        nastaniše zemlju,
        no puta Mudrosti ni oni ne otkriše;
</ab>
               <ab n="21">
(21) staza njenih ni oni ne razumješe,
        ne doumiše joj se -
        sinovi njeni daleko ostadoše od
            puta njezina.
</ab>
               <ab n="22">
(22) Nije se čulo o njoj u Kanaanu
        niti se vidjela u Temanu;
</ab>
               <ab n="23">
(23) ni sinovi Hagarini što zemsku
            umnost ištu,
        ni trgovci iz Midjana i Teme,
        ni pjesnici priča, ni istraživači
            umnosti
    ne spoznaše puta Mudrosti,
        ne dovinuše se staza njezinih.
</ab>
               <ab n="24">
(24) Kako je veliko, o Izraele,
        kako je veliko Božje prebivalište
        i kako je prostrano mjesto
            posjeda njegova?
</ab>
               <ab n="25">
(25) Veliko i bezgranično,
        visoko - neizmjerno!
</ab>
               <ab n="26">
(26) Ondje se rodiše divovi, čuveni od
            davnine,
        rastom golemi, vješti u boju;
</ab>
               <ab n="27">
(27) ali njih ne izabra Bog
        niti im povjeri put spoznanja;
</ab>
               <ab n="28">
(28) izginuše jer ne imaše mudrosti,
        izginuše sa svoje ludosti.
</ab>
               <ab n="29">
(29) Tko se na nebo pope, pa da je
            dohvati -
        na oblake, pa da je skine?
</ab>
               <ab n="30">
(30) Tko prebrodi more da bi je otkrio
        pa da je kupi za najčistije zlato?
</ab>
               <ab n="31">
(31) Nitko ne zna njezina puta
        i nitko njezine staze ne shvaća.

</ab>
               <ab n="32">
(32) Sveznajući - samo je on poznaje,
        svojim je umom proniče:
    on koji je za sva vremena sazdao
            zemlju
        i svu je životinjama naselio;
</ab>
               <ab n="33">
(33) on koji pošalje svjetlost,
        i ona, gle, pođe;
    natrag je zovne,
        i dršćuć' ona ga posluša.
</ab>
               <ab n="34">
(34) Zvijezde mu veselo sjaju na svojim
            postajama;
</ab>
               <ab n="35">
(35)     zovne li ih, one mu odgovore: "Evo
            nas!" -
        i radosno sjaju svom Stvoritelju.
</ab>
               <ab n="36">
(36) On je naš Bog:
        nitko se drugi s njim usporedit'
            ne može.
</ab>
               <ab n="37">
(37) On je pronikao sav put spoznaje
        i predao je sluzi svom Jakovu
        - Izraelu, svome ljubimcu.

</ab>
               <ab n="38">
(38) Potom se ona na zemlji pojavila,
        među ljudima udomila.

</ab>
            </div>
            <div n="4" type="chapter">
               <ab n="1">
(4.1) Ona je knjiga Božjih zapovijedi,
Zakon koji će trajati dovijeka:
    tko ga se držao bude, taj će živjeti;
        tko ga napusti, taj će umrijeti.
</ab>
               <ab n="2">
(2) Vrati se, Jakove, i prihvati je,
        hodi k sjaju, k njenoj svjetlosti:
</ab>
               <ab n="3">
(3) ne ustupaj slavu svoju drugomu,
        ni dostojanstvo svoje narodu
            tuđemu.
</ab>
               <ab n="4">
(4) Blago nama, Izraele,
        jer nam je otkriveno što je Bogu
            po volji!

</ab>
               <ab n="5">
(5) Ohrabri se, narode moj,
        spomene Izraelov!
</ab>
               <ab n="6">
(6) Bili ste prodani narodima,
        ali ne na uništenje.
    Boga ste razgnjevili,
        stoga biste izručeni neprijateljima;
</ab>
               <ab n="7">
(7) Stvoritelja svog ste izazvali
        žrtvujući zlodusima, a ne Bogu.
</ab>
               <ab n="8">
(8) Zaboravili ste Boga vječnog, svoga
            hranioca!
        Ožalostili ste i Jeruzalem - majku
            koja vas je othranila.
</ab>
               <ab n="9">
(9) Kada je vidjela gdje se na vas
            obara gnjev od Boga,
        stade naricati:
    "Slušajte, susjede sionske:
        u tugu veliku zavi me Gospod.
</ab>
               <ab n="10">
(10) Vidjeh gdje mi u sužanjstvo
        izruči Vječni sinove i kćeri.
</ab>
               <ab n="11">
(11) S radošću sam ih hranila,
        s tugom i plačem gledam gdje
            odlaze.
</ab>
               <ab n="12">
(12) Nitko nek' se nada mnom ne raduje
        što obudovjeh i ostadoh sama.
    Zbog grijeha djece svoje opustjeh,
        jer se okrenuše od Božjeg Zakona.
</ab>
               <ab n="13">
(13) Nisu marili za njegove zapovijedi
        niti išli putovima njegovih
            propisa,
        niti stupali stazom stege u
            njegovoj pravednosti.
</ab>
               <ab n="14">
(14) Dođite, susjede sionske!
        Gledajte gdje mi u sužanjstvo
        predaje Vječni sinove i kćeri!
</ab>
               <ab n="15">
(15) Doveo je na njih narod iz daljine,
        narod drzak, tuđega jezika,
    bez poštovanja prema starcu,
        bez smilovanja prema djetetu;
</ab>
               <ab n="16">
(16) odvedoše udovi ljubimce,
        ostaviše je samu, bez kćeri.

</ab>
               <ab n="17">
(17) Kako bih vam mogla ja pomoći?
</ab>
               <ab n="18">
(18) Samo onaj koji dovede na vas ove
            nevolje
        izbavit' vas može iz ruku
            neprijatelja.
</ab>
               <ab n="19">
(19) Idite, djeco, otiđite svojim putem!
        Ja ostajem napuštena, samotna;
</ab>
               <ab n="20">
(20) skinuh haljinu mira,
        odjenuh se u kostrijet svojih
            vapaja:
        sve dane svoje zazivat ću Vječnoga.
</ab>
               <ab n="21">
(21) Ohrabrite se, djeco, zavapite Bogu:
        on će vas izbaviti iz nasilja,
        iz ruku neprijatelja.
</ab>
               <ab n="22">
(22) Jer u Vječnog se uzdam,
        on će vas spasiti;
        od Svetoga očekujem radost:
    uskoro na vas će se smilovati,
        Vječni, Spasitelj vaš.
</ab>
               <ab n="23">
(23) S tugom i plačem vidjeh vas gdje
            odlazite,
        ali Bog će vas meni vratiti
        s radošću i klicanjem za sva
            vremena.
</ab>
               <ab n="24">
(24) Kao što susjede sionske vidješe
            gdje vas zasužnjuju,
        tako će naskoro vidjeti gdje će vas
            izbaviti Bog,
        koji će doći u velikoj slavi i sjaju
            Vječnoga.
</ab>
               <ab n="25">
(25) Djeco moja, podnesite pokaranje
        što se obori na vas od Boga.
    Neprijatelj te progonio,
        al' uskoro vidjet ćeš njegovu
            propast,
        na njegovu ćeš šiju staviti nogu.
</ab>
               <ab n="26">
(26) Moja su nježna djeca hodila grubim
            putovima,
        otjerana kao stado što ga ote
            neprijatelj.

</ab>
               <ab n="27">
(27) Ohrabrite se, djeco, zavapite Bogu:
        Onaj koji vas stavi na kušnju,
            on će vas se spomenuti.
</ab>
               <ab n="28">
(28) Ako vam je misao, zastranivši, bila
            daleko od Boga,
        vratite se i tražite ga revnošću
            deseterostrukom.
</ab>
               <ab n="29">
(29) Jer onaj koji je na vas nesreću
            doveo,
        vašim će spasenjem vratiti vam
            vječnu radost.

</ab>
               <ab n="30">
(30) Ohrabri se, Jeruzaleme,
        utješit će te onaj koji ti dade ime.
</ab>
               <ab n="31">
(31) Jao onima koji te zlostavljaju,
        koji se vesele tvojoj propasti!
</ab>
               <ab n="32">
(32) Jao gradovima kojima su tvoja
            djeca robovala,
        teško onom koji ti odvede sinove!
</ab>
               <ab n="33">
(33) Jer kao što je uživao u tvojemu
            padu
        i tvojoj se propasti radovao,
    tako će tugovati nad svojim
            opustošenjem.
</ab>
               <ab n="34">
(34) Neće se veseliti mnogome pučanstvu,
        obijest će mu se preobratit'
            u tugovanje,
</ab>
               <ab n="35">
(35) od Vječnoga na nj će doći oganj
            za mnogo dana,
        i za dugo vrijeme bit će stan
            zlodusima.

</ab>
               <ab n="36">
(36) Obazri se na istok, Jeruzaleme,
        vidi radost što ti dolazi od Boga.
</ab>
               <ab n="37">
(37) Evo, vraćaju ti se sinovi koje si
            vidio gdje odlaze,
        sabiru se u tebi od istoka do
            zapada
    na zapovijed Svetoga
        i kliču u slavu Božju.

</ab>
            </div>
            <div n="5" type="chapter">
               <ab n="1">
(5.1) Skini, Jeruzaleme, haljinu
tugovanja i nesreće,
        odjeni se zauvijek ljepotom slave
            Božje,
</ab>
               <ab n="2">
(2) ogrni se plaštem Božje pravednosti,
        stavi na glavu vijenac slave
            Vječnoga;
</ab>
               <ab n="3">
(3) jer Bog hoće pokazati sjaj tvoj
            svemu pod nebom
        </ab>
               <ab n="4">
(4) i zasvagda ti hoće dati ime:
        'Mir pravednosti' i 'Slava
            bogoljubnosti'.

</ab>
               <ab n="5">
(5) Ustani, Jeruzaleme, stani na visoko
        i obazri se na istok:
    Pogledaj! Djeca se tvoja sabiru, od
            istoka do zapada,
        na zapovijed Svetoga, radujuć' se
            što ih se spomenuo Bog.
</ab>
               <ab n="6">
(6) Otišli su od tebe pješice,
        vodio ih neprijatelj,
    a gle, Bog ih tebi vraća
        nošene u slavlju, kao djecu
            kraljevsku.
</ab>
               <ab n="7">
(7) I naredi Bog: neka se snize
        sve visoke gore i vječne klisure;
    nek' se doline ispune i poravna
            zemlja
        da Izrael čvrsto kroči u sjaju
            slave Božje.
</ab>
               <ab n="8">
(8) A šume i sva stabla mirisna činit će
            sjenu
        Izraelu po Božjoj zapovijedi;
</ab>
               <ab n="9">
(9) jer Bog će voditi Izraela u radosti,
            u svjetlu njegove slave,
        prateć' ga milosrđem svojim
            i pravednošću."

</ab>
            </div>
            <div n="6" type="chapter">
               <ab n="1">
(6.1) Prijepis poslanice koju je poslao Jeremija sužnjima koje je 
kralj Babilonaca uskoro imao odvesti u Babilon da im saopći preporuke 
što mu ih je povjerio Bog.
    Zbog grijeha što ste ih pred Bogom počinili, Nabukodonozor,
 kralj Babilonaca, odvest će vas kao sužnje u Babilon. </ab>
               <ab n="2">
(2) Kada 
stignete u Babilon, ostat ćete ondje mnogo godina i za dugo vrijeme,
 do sedmog naraštaja, a potom ću vas odande u miru izvesti. </ab>
               <ab n="3">
(3) A 
u Babilonu vidjet ćete bogove - srebrne, zlatne i drvene - koji 
se nose na leđima i koji neznabošcima strah zadaju. </ab>
               <ab n="4">
(4) Čuvajte 
se! Ne povodite se za tuđim narodima i nemojte da vas pred tim 
bogovima strah obuzme </ab>
               <ab n="5">
(5) kad opazite pred njima i za njima mnoštvo 
koje im se klanja. Recite u srcu: "Tebi se, Gospode, jedinomu 
treba klanjati." </ab>
               <ab n="6">
(6) Jer s vama je moj anđeo - njemu ste životom 
svojim odgovorni.
    </ab>
               <ab n="7">
(7) Jezik im je izgladio umjetnik, drugi su ih obložili zlatom 
i srebrom: obmana su i govoriti ne mogu. </ab>
               <ab n="8">
(8) Kao za gizdavu djevojku,
 uzimaju zlato i prave krune za glave svojih bogova. </ab>
               <ab n="9">
(9) A dogodi 
se te svećenici potkradaju sa svojih bogova zlato i srebro i 
troše ga za sebe; daruju ga čak i bludnicama u bludilištima. 
Ukrašuju ih haljinama kao ljude - </ab>
               <ab n="10">
(10) te bogove, srebrne, zlatne 
i drvene, no oni se od hrđe i crvotoči obraniti ne mogu </ab>
               <ab n="11">
(11) usprkos 
grimizu kojim ih odijevaju. Potrebno im je čistiti lica od hramske 
prašine koja napada na njih. </ab>
               <ab n="12">
(12) Jedan drži žezlo kao poglavar 
pokrajine, ali nikog tko bi ga uvrijedio ne može pogubiti; </ab>
               <ab n="13">
(13) drugi 
u desnici drži mač i sjekiru, ali se ne može obraniti ni od rata 
ni od razbojnika. </ab>
               <ab n="14">
(14) Po tom jasno slijedi: to bogovi nisu - 
njih se, dakle, ne bojte!
    </ab>
               <ab n="15">
(15) Kao što posuda kojom se čovjek služi postaje beskorisnom 
kada se razbije, tako je i s njihovim bogovima koji su postavljeni 
u hramovima. </ab>
               <ab n="16">
(16) Oči su im pune prašine što je dižu noge onih 
koji ulaze. </ab>
               <ab n="17">
(17) I kao što su na sve strane zatvorena vrata onome 
koji se ogriješio o kralja te ima biti pogubljen, tako svećenici 
utvrđuju hramove ovih bogova vratima, bravama i zasunima, bojeći 
se da ih razbojnici ne opljačkaju. </ab>
               <ab n="18">
(18) Užižu im svjetiljke u 
mnogo većem broju negoli sebi samima, ali nijedne od njih bogovi 
ne mogu vidjeti. </ab>
               <ab n="19">
(19) Nalik su na grede hrama: srce im iznutra,
 kažu, crvi rastaču - crvi koji gmižu iz zemlje te rastaču njih 
i njihove haljine. </ab>
               <ab n="20">
(20) Oni i ne osjećaju da im je lice pocrnjelo 
od dima što se diže u hramu. </ab>
               <ab n="21">
(21) Na njihova tijela i glave dolijeću 
šišmiši, lastavice i druge ptice; a ima i mačaka. </ab>
               <ab n="22">
(22) Po tim 
ćete znacima prepoznati da to bogovi nisu - njih se, dakle, ne 
bojte!
    </ab>
               <ab n="23">
(23) Ne očiste li im naslagu sa zlata kojim su obloženi za 
ukras, sami ga neće osvjetlati. Nisu ni osjećali dok su ih salijevali. 
</ab>
               <ab n="24">
(24) Kupovali su ih za najvišu cijenu, a nema u njima životnoga 
daha. </ab>
               <ab n="25">
(25) Bez nogu su, pa ih na ramenima nose i tad pokazuju 
svoje ruglo ljudima; stide ih se i oni koji im služe, </ab>
               <ab n="26">
(26) jer 
padne li koji bog na zemlju, oni ga moraju podići; usprave li 
ih, oni se sami od sebe neće pomaći; ako se nagnu, ne mogu se 
uspraviti. </ab>
               <ab n="27">
(27) Kao mrtvacima darove im prinose. Svećenici im 
njihovi tada odnose žrtve da izvuku korist prodajući ih. Isto 
tako i njihove žene prigrabe po dio, ne dijeleći ništa siromasima 
i nemoćnima. Njihovih se žrtava dotiču žene u čišćenju, a i porodilje. 
</ab>
               <ab n="28">
(28) Po tom dobro znate: to bogovi nisu - ništa ih se ne bojte!
    </ab>
               <ab n="29">
(29) Tȁ kako biste ih mogli zvati bogovima? Tima srebrnim,
 zlatnim i drvenim bogovima žrtve prinose žene. </ab>
               <ab n="30">
(30) U njihovim 
hramovima svećenici sjede poderanih haljina, obrijane glave i 
brade, ne pokrivajući glave; </ab>
               <ab n="31">
(31) tule i viču pred svojim bogovima,
 kao na mrtvačkim gozbama. </ab>
               <ab n="32">
(32) Svećenici im skidaju haljine te 
njima odijevaju svoje žene i djecu. </ab>
               <ab n="33">
(33) Učine li im kakvo dobro 
ili zlo, oni to ne mogu uzvratiti; </ab>
               <ab n="34">
(34) niti mogu koga učiniti 
kraljem ili ga svrgnuti; niti mogu dati bogatstvo ili novac. 
Učini li im tko zavjet pa ga ne održi, oni ga ne mogu prisiliti 
da za to odgovara. </ab>
               <ab n="35">
(35) Oni ne mogu čovjeka spasiti od smrti niti 
slabijeg osloboditi od jačeg; </ab>
               <ab n="36">
(36) ne mogu slijepcu vratiti vid 
niti izbaviti čovjeka iz nevolje; </ab>
               <ab n="37">
(37) ne mogu se smilovati udovici 
niti učiniti dobro siroti. </ab>
               <ab n="38">
(38) Nalik su na kamenje iz planine,
 ti bogovi obloženi zlatom i srebrom. Oni koji ih štuju stidjet 
će se! </ab>
               <ab n="39">
(39) Kako se, dakle, mogu smatrati ili nazivati bogovima!
    </ab>
               <ab n="40">
(40) I sami ih Kaldejci obeščašćuju; jer videći nijema čovjeka 
koji ne može govoriti, oni ga dovode Belu i traže da čovjek progovori,
 kao da bi ga bog mogao čuti; </ab>
               <ab n="41">
(41) i nesposobni su promisliti 
o tome i ostaviti te bogove, toliko su lišeni razbora! </ab>
               <ab n="42">
(42) Žene 
opasane užetom sjede na putovima i pale kad od maslinovih ljusaka; 
</ab>
               <ab n="43">
(43) kada koju od njih snubi prolaznik da mu se poda, ona se ruga 
svojoj susjedi što je nisu zapazili kao nju i što joj uže nije 
prekinuto. </ab>
               <ab n="44">
(44) Sve što se događa u blizini tih bogova prijevara 
je; kako ih, dakle, mogu smatrati ili nazivati bogovima!
    </ab>
               <ab n="45">
(45) Načiniše ih drvodjelje i zlatari, i nisu drugo doli tvorevina 
njihova. </ab>
               <ab n="46">
(46) Njihovi izrađivači ne žive dugo; kako bi njihove 
rukotvorine bile bogovi? </ab>
               <ab n="47">
(47) Jer svojim će potomcima ostaviti 
samo obmanu i sramotu. </ab>
               <ab n="48">
(48) Ako ljude pogodi rat ili nevolja, 
svećenici se među sobom savjetuju gdje da se s njima sakriju; 
</ab>
               <ab n="49">
(49) kako ne uvidjeti da to nisu bogovi kad ni sami sebe ne mogu 
izbaviti od rata i od nevolja? </ab>
               <ab n="50">
(50) Po svemu tomu znat će se: 
ti drveni idoli, obloženi zlatom ili srebrom, samo su prijevara! 
Svima, narodima i kraljevima, bit će jasno: nisu to bogovi, nego 
su djela ruku ljudskih: nikakva Božjeg udjela u njima nema! </ab>
               <ab n="51">
(51) Kome,
 dakle, neće biti jasno: to bogovi nisu?
    </ab>
               <ab n="52">
(52) Tȁ ne mogu oni postaviti kralja u nekoj zemlji niti 
dati kišu ljudima; </ab>
               <ab n="53">
(53) ne mogu presuditi u svojim poslovima niti 
izbaviti potlačenog; nemoćni su oni poput vrana između neba i 
zemlje. </ab>
               <ab n="54">
(54) Neka padne vatra na hram tih drvenih bogova obloženih 
zlatom ili srebrom, njihovi će svećenici pobjeći i spasiti se,
 dok će oni ondje izgorjeti kao grede. </ab>
               <ab n="55">
(55) Oni se ne mogu opirati 
ni kralju ni neprijatelju. </ab>
               <ab n="56">
(56) Kako onda pomisliti ili povjerovati 
da su to bogovi?
    </ab>
               <ab n="57">
(57) Ti drveni bogovi obloženi srebrom i zlatom ne mogu se 
obraniti ni od kradljivaca ni od razbojnika: kako su ovi jači 
od njih, opljačkat će im zlato i srebro i otići s haljinama u 
koje su odjeveni; oni su nesposobni sebi samima pomoći. </ab>
               <ab n="58">
(58) Zato 
je bolje biti kralj koji dokazuje svoju hrabrost, ili u kući 
korisna posuda kojom se vlasnik služi nego lažni bogovi; bolja 
su i vrata u kući koja čuvaju ono što je u njoj nego lažni bogovi; 
i drveni stup u kakvoj palači bolji je nego lažni bogovi. </ab>
               <ab n="59">
(59) Sunce,
 mjesec i zvijezde, dok sjaju da izvrše službu, poslušni su. 
</ab>
               <ab n="60">
(60) Milina je vidjeti i munju kada sijevne. A vjetar donosi dah 
svoj zemlji, </ab>
               <ab n="61">
(61) i oblaci, kada im Gospod zapovjedi da oblete 
svu zemlju, odmah izvrše nalog Božji. Vatra, poslana odozgo da 
sažeže gore i šume, izvršava što joj je naloženo. </ab>
               <ab n="62">
(62) Sa svim 
ovim ti se bogovi ni ljepotom ni snagom usporediti ne mogu. </ab>
               <ab n="63">
(63) Zato 
se ne može misliti ni reći da su to bogovi, jer nisu sposobni 
kazniti niti učiniti dobra ljudima. </ab>
               <ab n="64">
(64) Kada, dakle, znate da 
to bogovi nisu, njih se ne bojte!
    </ab>
               <ab n="65">
(65) Oni ne mogu ni prokleti ni blagosloviti kraljeva; </ab>
               <ab n="66">
(66) niti 
mogu narodima pokazati znamenja na nebu; oni ne sjaju kao sunce 
niti svijetle kao mjesec. </ab>
               <ab n="67">
(67) Zvijeri su od njih bolje; pobjeći 
one mogu u skrovište i sebi pomoći. </ab>
               <ab n="68">
(68) Nikako nam, dakle, nije 
jasno da su to bogovi; stoga ih se ne bojte!
    </ab>
               <ab n="69">
(69) Kao ptičje strašilo u nečuvanu polju lubenica, takvi 
su njihovi drveni bogovi obloženi zlatom i srebrom. </ab>
               <ab n="70">
(70) Jednako 
su slični glogovu grmu u vrtu na koji sjeda svaka ptica ili mrtvacu 
bačenu u mrak - ti drveni bogovi obloženi zlatom i srebrom. </ab>
               <ab n="71">
(71) Po 
grimizu i crvenilu što na njima trune prepoznat ćete da to nisu 
bogovi. Napokon i sami budu izjedeni te postanu na sramotu zemlji.
    </ab>
               <ab n="72">
(72) Koliko je bolji pravednik koji nema kumira; sramota 
je daleko od njega!
</ab>
            </div>
         </div>
         <div n="72" ana="1Makk" type="book">
            <div n="1" type="chapter">
               <ab n="1">
(1.1) Aleksandar Makedonac, sin Filipov - tada već gospodar Grčke 
- provali iz zemlje Kitima i potuče Darija, kralja perzijskog 
i medijskog, i zakralji se namjesto njega. </ab>
               <ab n="2">
(2) Povede mnoge ratove,
 zauze tvrđave i poubija kraljeve zemlje. </ab>
               <ab n="3">
(3) Dopro je do nakraj 
svijeta i poplijenio mnoge narode. Sva zemlja pred njim umuknu,
 a srce se njegovo uznese i uzoholi. </ab>
               <ab n="4">
(4) Sakupi silnu vojsku, 
podloži svojoj vlasti krajeve, narode i vladare da mu plaćaju 
danak. </ab>
               <ab n="5">
(5) Konačno pade u postelju i uvidje da mu je umrijeti. 
</ab>
               <ab n="6">
(6) Sazva svoje službenike, odličnike koji su s njim rasli od 
mladosti, i još za života razdijeli im svoje kraljevstvo. </ab>
               <ab n="7">
(7) Tako,
 pošto je kraljevao dvanaest godina, Aleksandar umrije. </ab>
               <ab n="8">
(8) A 
njegovi časnici preuzeše vlast, svaki na svome području. </ab>
               <ab n="9">
(9) Svi 
se oni poslije njegove smrti okruniše, a tako nakon njih i njihovi 
sinovi. Tako se godine i godine množilo zlo na zemlji.


    </ab>
               <ab n="10">
(10) Od njih dođe grešni izdanak Antioh Epifan, sin kralja 
Antioha, koji bijaše talac u Rimu. On se zakralji godine sto 
trideset i sedme kraljevstva grčkoga. </ab>
               <ab n="11">
(11) U one dane nađoše se 
u Izraelu ljudi opaki koji stadoše uvjeravati mnoge: "Hajde da 
sklopimo savez s narodima svojim susjedima, jer otkako se od 
njih odijelismo, snađoše nas mnoga zla." </ab>
               <ab n="12">
(12) I mnogima se to 
svidjelo.
    </ab>
               <ab n="13">
(13) Štoviše, požuriše se neki od naroda i odoše kralju, koji 
im dopusti da se povedu za poganskim običajima. </ab>
               <ab n="14">
(14) I sagradiše 
u Jeruzalemu borilište, kako to običavaju pogani, </ab>
               <ab n="15">
(15) prepraviše 
svoje obrezanje i otpadoše od svetog Saveza. Ujarmiše se s poganima 
i prodaše se da čine zlo.

    </ab>
               <ab n="16">
(16) Kad je Antioh učvrstio svoju vlast, poduze da svom kraljevstvu 
podvrgne Egipat pa da kraljuje dvama kraljevstvima. </ab>
               <ab n="17">
(17) Provali 
u Egipat sa silnom vojskom, s bojnim kolima i slonovima, s konjicom 
i velikim brodovljem. </ab>
               <ab n="18">
(18) I zametne rat protiv Ptolemeja, kralja 
egipatskog, koji pred njim uzmače i pobježe. Padoše mnogi nasmrt 
ranjeni. </ab>
               <ab n="19">
(19) I tako oni zagospodariše egipatskim utvrđenim gradovima 
i poplijeniše Egipat. </ab>
               <ab n="20">
(20) A pošto je potukao Egipat, Antioh se 
godine sto četrdeset i treće vrati i krene protiv Izraela. Uziđe 
na Jeruzalem sa silnom vojskom. </ab>
               <ab n="21">
(21) Drsko prodre u Svetište i 
zaplijeni zlatni kadioni žrtvenik, svijećnjak sa svim, priborom,
 </ab>
               <ab n="22">
(22) stol za prinošenje hljebova, sudove za žrtve ljevanice, 
kaleže, zlatne kadionice, zavjese, vijence i sav zlatni ures 
na pročelju Hrama, koje ogoli. </ab>
               <ab n="23">
(23) Zaplijenio je sve srebro i 
zlato, oteo dragocjeno posuđe i opljačkao tajne riznice koje 
je mogao pronaći. </ab>
               <ab n="24">
(24) Oplijenivši sve to, vratio se u svoju zemlju,
 pošto je izvršio pokolj i izgovorio silno bogohulstvo. </ab>
               <ab n="25">
(25) U 
Izraelu nasta opća tuga po svim mjestima.
</ab>
               <ab n="26">
(26) Zastenjaše poglavari i starješine,
        obnemogoše mladići i djevojke -
        ljepota ženska sva uvenu.
</ab>
               <ab n="27">
(27) Mladoženje udariše u tužaljke;
        a nevjeste po ložnicama prokukaše.
</ab>
               <ab n="28">
(28) Sva se zemlja tresla od žalosti nad
            svojim stanovnicima,
        sav se dom Jakovljev obukao
            u sramotu.


    </ab>
               <ab n="29">
(29) Nakon dvije godine posla kralj u gradove judejske nadglednika 
poreza, koji dođe u Jeruzalem s jakom vojskom. </ab>
               <ab n="30">
(30) Najprije im 
je lukavo govorio o miru, i oni mu povjerovaše. Zatim iznenada 
navali na grad, potuče ga teškim udarcima i pogubi mnoštvo Izraelaca. 
</ab>
               <ab n="31">
(31) Opljačka grad, zapali ga vatrom i sruši mu kuće i zid unaokolo. 
</ab>
               <ab n="32">
(32) Žene i djecu učiniše sebi robljem i porazdijeliše među sobom 
stoku. </ab>
               <ab n="33">
(33) Zatim su obzidali Davidov grad velikim i jakim zidom,
 s gordim kulama, i tako im postade utvrdom. </ab>
               <ab n="34">
(34) Ondje smjestiše 
opaki ološ, ljude protivne Zakonu, koji se tu osiliše. </ab>
               <ab n="35">
(35) Nagomilaše 
tu oružja i hrane i pohraniše plijen koji poplijeniše u Jeruzalemu.
    I tako se tu stvorilo neprijateljsko gnijezdo.
</ab>
               <ab n="36">
(36) Postade to zasjeda Svetištu,
        za sve vrijeme opak protivnik
            Izraelu.
</ab>
               <ab n="37">
(37) Proliše krv nevinu naokolo Svetišta
        i oskvrnuše sveto mjesto.
</ab>
               <ab n="38">
(38) Zbog njih pobjegoše žitelji
            jeruzalemski
        i grad postade naselje stranaca.
    Jeruzalem postade tuđina porodu
            svome,
        i djeca ga njegova napustiše.
</ab>
               <ab n="39">
(39) Svetište njegovo opustje k'o pustinja,
        blagdani mu se okrenuše u
            žalovanje,
        subote u porugu, a slava njegova
            u ništavilo.
</ab>
               <ab n="40">
(40) K'o nekoć slava njegova, namnožila
            mu se sramota,
        i sav se ponos njegov okrenu u
            tugovanje.


    </ab>
               <ab n="41">
(41) I napisa kralj proglas svemu svom kraljevstvu da svi 
moraju postati jedan narod i svaki mora ostaviti svoje običaje. 
</ab>
               <ab n="42">
(42) I svi se narodi pokoriše kraljevoj naredbi. </ab>
               <ab n="43">
(43) I mnogi Izraelci 
prihvatiše njegovo bogoštovlje i počeše žrtvovati idolima i ne 
svetkovati subotu. </ab>
               <ab n="44">
(44) A kralj posla u Jeruzalem, i u ostale 
judejske gradove, poslanice po glasnicima da se svi imaju povesti 
za običajima tuđinaca koji su u zemlji, </ab>
               <ab n="45">
(45) pa da se u Hramu 
dokinu paljenice, klanice i ljevanice; da se više ne svetkuju 
subote i blagdani; </ab>
               <ab n="46">
(46) da se onečisti Svetište i sveti narod; 
</ab>
               <ab n="47">
(47) da se podignu oltari, sveti gajevi i idoli pa da im se žrtvuju 
svinje i nečiste životinje; </ab>
               <ab n="48">
(48) da se više ne obrezuju djeca,
 da se onečiste svakom nečistoćom i gnusobom </ab>
               <ab n="49">
(49) i tako zaborave 
Zakon i izmijene sve običaje. </ab>
               <ab n="50">
(50) Tko se ne pokori kraljevoj 
naredbi, osuđen je na smrt. </ab>
               <ab n="51">
(51) Kralj je svem kraljevstvu napisao 
proglase takva sadržaja i postavio je nadglednike nad svim narodom 
da se to provede. Svim je judejskim gradovima, svakomu napose,
 zapovjedio da prinose žrtve. </ab>
               <ab n="52">
(52) I pridružiše im se mnogi od 
naroda, svi oni koji su otpali od Zakona, i zla velika učiniše 
u zemlji. </ab>
               <ab n="53">
(53) Takvi primoraše Izraela da se skriva u svakojakim 
zbježištima.
    </ab>
               <ab n="54">
(54) Petnaestoga dana mjeseca Kisleva, godine sto četrdeset 
i pete, sagradio je kralj na oltaru za žrtve paljenice Grozotu 
pustoši. I u susjednim judejskim gradovima podigoše žrtvenike. 
</ab>
               <ab n="55">
(55) I palili su tamjan na vratima kuća i po trgovima. </ab>
               <ab n="56">
(56) A u 
koga nađoše knjige Zakona, razderaše ih i baciše u vatru. </ab>
               <ab n="57">
(57) Ako 
bi otkrili da tko čuva svitak knjige Saveza ili da pristaje uza 
Zakon, po kraljevoj je odluci bio ubijen. </ab>
               <ab n="58">
(58) Takvo nasilje provodili 
su mjesec za mjesecom nad Izraelom, nad svakim koga bi po gradovima 
otkrili. </ab>
               <ab n="59">
(59) Dvadeset i petoga u mjesecu prinosili su žrtve na 
žrtveniku podignutu na oltaru za paljenice. </ab>
               <ab n="60">
(60) Po toj zapovijedi 
pogubljivali su žene koje su dale obrezati svoju djecu; </ab>
               <ab n="61">
(61) objesili 
bi im o vrat dojenčad i smaknuli ih zajedno sa svim njihovim 
domom i s onima koji su izvršili obrezanje.
    </ab>
               <ab n="62">
(62) Uza sve to, mnogi od Izraela ostadoše postojani i pokazaše 
se hrabri te nisu jeli od nečistih jela. </ab>
               <ab n="63">
(63) Radije su išli u 
smrt nego da se onečiste hranom ili da oskvrnu sveti Savez. I 
tako su umirali.
    </ab>
               <ab n="64">
(64) Uistinu, strašan gnjev bijaše nad Izraelom.



</ab>
            </div>
            <div n="2" type="chapter">
               <ab n="1">
(2.1) U one dane Matatija, sin Ivana Šimunova, svećenik iz koljena 
Joaribova, ode iz Jeruzalema i udari sjedište u Modinu. </ab>
               <ab n="2">
(2) A 
imao je pet sinova: Ivana prozvana Gadi, </ab>
               <ab n="3">
(3) Šimuna prozvana Tasi,
 </ab>
               <ab n="4">
(4) Judu prozvana Makabej, </ab>
               <ab n="5">
(5) Eleazara prozvana Avaran, Jonatu 
prozvana Afus. </ab>
               <ab n="6">
(6) Videći kakva se bogohulstva zbivaju u Judeji 
i u Jeruzalemu, Matatija </ab>
               <ab n="7">
(7) zavapi:
    "Jao, zar se zato rodih da gledam zator svog naroda i zator 
Svetoga grada pa da besposlen sjedim dok nam ga predaju u ruke 
neprijatelja - Svetište naše u ruke tuđinaca?
</ab>
               <ab n="8">
(8) Svetište njegovo postade k'o čovjek
            bez časti,
</ab>
               <ab n="9">
(9)     posuđe, slava njegova, za plijen
            opljačkano;
    nejačad njegova po trgovima
            poklana,
        mladići njegovi hrana oštrim
            mačevima!
</ab>
               <ab n="10">
(10) Ima li naroda kojemu ne pripade dio
            našega kraljevstva,
        koji ne prigrabi sebi plijena
            našega?!
</ab>
               <ab n="11">
(11) Sav mu je nakit otet,
        slobodu zamijeni s ropstvom.
</ab>
               <ab n="12">
(12) Gle, Svetište naše - ljepota i slava
            naša - opustje,
        oskvrnuše ga pogani!
</ab>
               <ab n="13">
(13)     Čemu nam život?"
    </ab>
               <ab n="14">
(14) I razdrije Matatija i njegovi sinovi svoju odjeću, navukoše 
kostrijet i proplakaše gorko.


    </ab>
               <ab n="15">
(15) Uto kraljevi ljudi, poslani da sile na otpad, dođoše 
u Modin da prinude na žrtvovanje. </ab>
               <ab n="16">
(16) Mnogi su od Izraela prišli 
k njima. Ali Matatija i njegovi sinovi ostadoše postojani.
    </ab>
               <ab n="17">
(17) Kraljevi ljudi priđu Matatiji i stanu ga nagovarati: 
"Ti si čovjek ugledan u ovom gradu, častan i utjecajan; uz tebe 
su tvoji sinovi i braća. </ab>
               <ab n="18">
(18) Priđi dakle prvi i izvrši zapovijed 
kraljevu, kao što to učiniše drugi narodi, ostali Judejci i preostalo 
stanovništvo Jeruzalema, pa ćeš i ti i tvoji sinovi ući u krug 
kraljevih prijatelja i bit ćete čašćeni srebrom i zlatom i mnogim 
darovima."
    </ab>
               <ab n="19">
(19) Matatija im jakim glasom odgovori: "Neka se i svi narodi 
pod kraljevom vlašću njemu pokore tako te svaki od njih odstupi 
od bogoštovlja svojih predaka i privoli njegovim naredbama, </ab>
               <ab n="20">
(20) ja 
i moji sinovi i sva braća moja slijedit ćemo Savez otaca svojih. 
</ab>
               <ab n="21">
(21) Ne dalo Nebo da ostavimo Zakon i zapovijedi. </ab>
               <ab n="22">
(22) I zato ne 
možemo poslušati kraljevih naloga da prestupimo svoje bogoštovlje 
ni udesno ni ulijevo."
    </ab>
               <ab n="23">
(23) Tek što je on to kazao, a Židov neki priđe pred očima 
sviju da prema kraljevoj zapovijedi žrtvuje na žrtveniku u Modinu. 
</ab>
               <ab n="24">
(24) Vidje to Matatija, razgnjevi se i srce mu zadrhta, obuzet 
pravednim gnjevom, potrči i zakla ga na žrtveniku. </ab>
               <ab n="25">
(25) U isti 
čas ubi i kraljeva čovjeka koji je silio na žrtvovanje i obori 
žrtvenik. </ab>
               <ab n="26">
(26) Tako provali njegova gorljivost za Zakon kao nekoć 
Pinhasova protiv Zimrija, sina Šalumova. </ab>
               <ab n="27">
(27) Matatija tada stade 
vikati gradom iza glasa: "Svaki koji gori ljubavlju za Zakon 
i stoji uza Savez, neka ide za mnom." </ab>
               <ab n="28">
(28) I pobjegoše u gore 
on i njegovi sinovi, ostavivši u gradu sve svoje.


    </ab>
               <ab n="29">
(29) Mnogi tada kojima je bilo stalo do pravednosti i do pravde 
pobjegoše u pustinju </ab>
               <ab n="30">
(30) sa svojom djecom i ženama i sa svom 
stokom, jer se zlo oborilo na njih. </ab>
               <ab n="31">
(31) I bi javljeno kraljevim 
ljudima i posadi koja bijaše u Jeruzalemu, u Davidovu gradu, 
da su ljudi koji su prekršili kraljevu zapovijed odbjegli u pustinjska 
skrovišta. </ab>
               <ab n="32">
(32) Jaka vojska dade se za njima u potjeru i stiže 
ih. Svrstaše se protiv njih, spremni da zametnu s njima bitku 
u dan subotnji. </ab>
               <ab n="33">
(33) I poručiše im: "Dosta je! Iziđite, pokorite 
se kraljevu nalogu da spasite život!" </ab>
               <ab n="34">
(34) Ali im oni odgovoriše: 
"Ne izlazimo i nećemo se pokoriti kraljevu nalogu da skvrnemo 
dan subotnji." </ab>
               <ab n="35">
(35) Napadoše ih bez oklijevanja. </ab>
               <ab n="36">
(36) A oni im 
nisu uzvraćali: ni da bi se kamenom na njih nabacili, a kamoli 
da se utvrde u svojim skrovištima. </ab>
               <ab n="37">
(37) "Umrimo svi," govorahu,
 "u svojoj nedužnosti. Svjedoče nam nebo i zemlja da nas ubijate 
nepravedno." </ab>
               <ab n="38">
(38) I zagna se vojska na njih u samu subotu te izginuše 
svi oni sa svojom djecom i ženama i stokom - oko tisuću duša.


    </ab>
               <ab n="39">
(39) Doznaše za to Matatija i njegove pristalice i proplakaše 
gorko: </ab>
               <ab n="40">
(40) "Ako učinimo svi mi tako", rekoše jedan drugomu, "kao 
ova naša braća, i ne pođemo u boj protiv pogana za svoj život 
i za svoje svetinje, ubrzo će nas istrijebiti sa zemlje." </ab>
               <ab n="41">
(41) I 
tako toga dana donesoše odluku: "Tko god nas napadne u dan subotnji,
 vojevat ćemo protiv njega da svi ne izginemo kao što izgiboše 
braća naša u zbjegovima."
    </ab>
               <ab n="42">
(42) Pridružila im se i zajednica Hasidejaca, poizbor junaka 
u Izraelu, sve ljudi odanih Zakonu. </ab>
               <ab n="43">
(43) I svi drugi koji su bježali 
od progonstva pridruživali se njima, i tako im je raslo pojačanje. 
</ab>
               <ab n="44">
(44) Prikupila se tako cijela vojska te su udarali u svom gnjevu 
na krivce i u svojoj srdžbi na bezakonike. Ostali se razbježaše 
- da se spase - po poganskim zemljama. </ab>
               <ab n="45">
(45) A Matatija i njegove 
pristalice stanu obilaziti i razvaljivati žrtvenike. </ab>
               <ab n="46">
(46) Silom 
su obrezivali neobrezane dječake koje bi našli na području Izraela. 
</ab>
               <ab n="47">
(47) Progonili su drske tuđince. I pothvat im je uspijevao. </ab>
               <ab n="48">
(48) Zaštitili 
su tako Zakon od ruku pogana i kraljeva i ne dadoše da osili 
sila grešnička.


    </ab>
               <ab n="49">
(49) A kada se Matatijini dani primicahu kraju, reče on svojim 
sinovima:
    "U ovo vrijeme, gle, osilila se drskost i pogrda; nastalo 
je doba razora i ljutog gnjeva. </ab>
               <ab n="50">
(50) Djeco moja! Gorljivo se zauzmite 
za Zakon i život svoj izložite za Savez naših otaca.
    </ab>
               <ab n="51">
(51) Spominjite se djela što ih oci naši izvršiše u svoje 
vrijeme. Steći ćete tako slavu veliku, bit će vam besmrtno ime.
    </ab>
               <ab n="52">
(52) Nije li se Abraham vjeran pokazao u kušnji i nije li 
mu to uzeto u pravednost?
    </ab>
               <ab n="53">
(53) A Josip je u svojoj nevolji očuvao zapovijed i postao 
gospodar Egipta.
    </ab>
               <ab n="54">
(54) Pinhas, otac naš, nosio se gorljivošću i primio je obećanje 
vječnog svećeništva.
    </ab>
               <ab n="55">
(55) Jošua je ispunio nalog i postao sucem Izraela.
    </ab>
               <ab n="56">
(56) Kaleb je u zboru bio svjedok istini i zato mu pripade 
baština u zemlji.
    </ab>
               <ab n="57">
(57) Davidu, jer bijaše pobožan, kraljevsko je prijestolje 
zauvijek dano u baštinu.
    </ab>
               <ab n="58">
(58) Ilija, jer bijaše gorljiv borac Zakona, bi uznesen na 
nebo.
    </ab>
               <ab n="59">
(59) Hananija, Azarja i Mišael vjerom se spasiše iz plamena.
    </ab>
               <ab n="60">
(60) Daniel zbog svoje nedužnosti bi izbavljen iz lavljih 
ralja.
    </ab>
               <ab n="61">
(61) Razmotrite i vidite iz koljena u koljeno: svi koji se 
u nj uzdaše ne poklekoše nikada.
    </ab>
               <ab n="62">
(62) Ne strašite se prijetnja grešnikovih, jer slava bezbožnikova 
za gnojište je i za hranu crvima.
    </ab>
               <ab n="63">
(63) Danas se visoko diže, sutra ga već naći ne možeš: u prah 
svoj se vratio, propale mu osnove.
    </ab>
               <ab n="64">
(64) Junaci mi, djeco, budite; Zakona se čvrsto držite da 
se u njem proslavite.
    </ab>
               <ab n="65">
(65) Evo vam Šimuna, brata vašega: znam ga, čovjek je razuman; 
slušajte ga uvijek, on će vam biti otac! </ab>
               <ab n="66">
(66) Juda Makabej, poizbor 
junak od svoje mladosti, bit će vam vojskovođa i zapovijedat 
će u ratu protiv pogana. </ab>
               <ab n="67">
(67) Skupite oko sebe sve koji vrše Zakon 
i osvetite svoj narod. </ab>
               <ab n="68">
(68) Milo za drago vratite poganima i držite 
se propisa Zakona."
    </ab>
               <ab n="69">
(69) Tada ih Matatija blagoslovi i bi pridružen svojim ocima. 
</ab>
               <ab n="70">
(70) Umro je u godini sto četrdeset i šestoj; sahraniše ga u grobnici 
otaca njegovih u Modinu. Oplakao ga je sav Izrael.


</ab>
            </div>
            <div n="3" type="chapter">
               <ab n="1">
(3.1) Matatiju je naslijedio sin njegov Juda Makabej. </ab>
               <ab n="2">
(2) Podupriješe 
ga sva njegova braća i sve pristalice njegova oca i oduševljeno 
povedoše rat Izraelov.
</ab>
               <ab n="3">
(3) On proširi nadaleko slavu svoga
            naroda.
        Poput diva on se u oklop obukao,
        bojno oružje sebi pripasao.
    Mnoge je bojeve zametnuo,
        oštrim mačem tabor štiteći.
</ab>
               <ab n="4">
(4) Premac lavu svojim djelima,
        postade k'o lavić što za plijenom
            riče.
</ab>
               <ab n="5">
(5) Gonio je otpadnike, trag im njušeći;
        palio je tlačitelje svoga naroda.
</ab>
               <ab n="6">
(6) Od straha pred njim dah im
            prestajao,
        bezakonici pred njim drhtahu.
        Spasenje se ruci njegovoj posrećilo.
</ab>
               <ab n="7">
(7) Mnogog kralja on je ojadio,
        a Jakova djelima obradovao.
        Dok je vijeka blagoslivljat će se
            uspomena njegova.
</ab>
               <ab n="8">
(8) Obilazio gradovima Jude
        da istrijebi iz njih bezbožnike,
        od Izraela srdžbu da odvrati.
</ab>
               <ab n="9">
(9) Do krajeva zemlje ime mu doprlo,
        oko sebe sabra raspršene.


    </ab>
               <ab n="10">
(10) Apolonije sabra pogane i velika vojska krenu iz Samarije 
da zavojšti na Izraela. </ab>
               <ab n="11">
(11) Saznao za to Juda, pa ga presrete,
 potuče ga i ubi. Mnogi nasmrt ranjeni pogiboše, a ostali pobjegoše. 
</ab>
               <ab n="12">
(12) Oplijeniše ih, a Juda sebi prisvoji mač Apolonijev i nosio 
ga je u boju svega svog života.
    </ab>
               <ab n="13">
(13) Kad je Seron, sirski vojvoda, čuo da je Juda skupio oko 
sebe ljude, zbor vjernih, spremnih da svaki čas krenu u rat, 
</ab>
               <ab n="14">
(14) reče: "Steći ću ime i proslavit ću se u kraljevstvu ako se 
zaratim s Judom i sa svima njegovima koji preziru kraljevu riječ." 
</ab>
               <ab n="15">
(15) I krenu i uzađe s njim snažna vojska bezbožnika da ga potpomognu 
i da se osvete sinovima Izraelovim.
    </ab>
               <ab n="16">
(16) Dok je uzlazio uza strmen Bet Horona, ispriječi mu se 
Juda sa šakom ljudi. </ab>
               <ab n="17">
(17) Kad ovi ugledaju vojsku koja je izlazila 
na njih, rekoše Judi: "Kako će se oduprijeti nas šačica tome 
silnom mnoštvu? K tome smo obnemogli, cio dan bez hrane." </ab>
               <ab n="18">
(18) A 
Juda im odgovori: "Lako se može dogoditi da i šačica ljudi ukliješti 
mnoštvo. A Nebu je svejedno izvojevati spasenje s mnogima ili 
sa šačicom. </ab>
               <ab n="19">
(19) Pobjeda u ratu ne zavisi od jačine vojske, jer 
nam od Neba dolazi jakost. </ab>
               <ab n="20">
(20) Ovi izlaze na nas u premoći drskosti 
i bezakonja, da istrijebe nas i naše žene i djecu našu i da nas 
oplijene, </ab>
               <ab n="21">
(21) a mi vojujemo za goli život i za svoje svete uredbe. 
</ab>
               <ab n="22">
(22) Zato će ih Gospod pred našim očima satrti, i ništa se ne 
bojte."
    </ab>
               <ab n="23">
(23) Tako reče i obori se iznenada na njih i razbi Serona 
i svu njegovu vojsku. </ab>
               <ab n="24">
(24) Naže za njima niz kosinu Bet Horona 
sve do ravnice. Pade ih kakvih osam stotina ljudi, a ostali pobjegoše 
u Filisteju. </ab>
               <ab n="25">
(25) I zavlada strah pred Judom i braćom njegovom 
i obuze prepast sve okolne narode. </ab>
               <ab n="26">
(26) Do kralja doprije ime 
njegovo i po svim se narodima pripovijedalo o Judinim djelima.


    </ab>
               <ab n="27">
(27) Kad je sve to čuo kralj Antioh, planu on gnjevom i posla 
da se skupe sve snage njegova kraljevstva - vojska silna. </ab>
               <ab n="28">
(28) Otvori 
svoje riznice i isplati vojsku za godinu dana i naredi da bude 
spremna za svaku priliku. </ab>
               <ab n="29">
(29) Uto opazi da presušuje blago u 
njegovim riznicama i da su mu državni dohoci sve manji zbog razdora 
i udaraca kojima je izmučio zemlju zatirući zakone koji postojahu 
odiskona. </ab>
               <ab n="30">
(30) Poboja se dakle da neće, kako je već bivalo, imati 
odakle podmiriti troškove i smoći darove što ih je prije dijelio 
podašnom rukom, premašujući u tom svoje prethodnike. </ab>
               <ab n="31">
(31) U toj 
je tjeskobi odluči poći na Perziju da prigrabi danak od zemalja 
i da tako namakne mnogo novca.
    </ab>
               <ab n="32">
(32) Ostavi Liziju, čovjeka ugledna, kraljevskog roda, da 
vodi državne poslove od Eufrata pa do egipatske granice. </ab>
               <ab n="33">
(33) I 
povjeri mu skrbništvo nad svojim sinom Antiohom sve dok se on 
ne vrati. </ab>
               <ab n="34">
(34) Preda mu polovicu svoje vojske s bojnim slonovima 
i dade mu naredbe o svemu što je naumio, osobito o stanovnicima 
Judeje i Jeruzalema: </ab>
               <ab n="35">
(35) da se pošalje na njih vojska, da se 
satre i istrijebi snaga Izraelova i preostatak Jeruzalema, pa 
da se izbriše i spomen na to mjesto, </ab>
               <ab n="36">
(36) a onda da se na svem 
onom području nasele tuđinci i njima da se razdijeli njihova 
zemlja.
    </ab>
               <ab n="37">
(37) Tada kralj povede sa sobom ostalu polovicu vojske i krenu 
iz Antiohije, prijestolnice svoga kraljevstva, godine sto četrdeset 
i sedme. Prijeđe preko Eufrata i poče se probijati kroz gornje 
krajeve.


    </ab>
               <ab n="38">
(38) Lizija je izabrao Ptolemeja, sina Dorimenova, Nikanora 
i Gorgiju, muževe junačne, prijatelje kraljeve. </ab>
               <ab n="39">
(39) S njima posla 
četrdeset tisuća pješaka i sedam tisuća konjanika da navale na 
Judeju i da je opustoše po zapovijedi kraljevoj. </ab>
               <ab n="40">
(40) I pokrenu 
se sva ta vojska, stiže do Emausa i utabori se ondje u nizini. 
</ab>
               <ab n="41">
(41) Kad se o tome pročulo među trgovcima u onomu kraju, uzeše 
oni mnogo srebra i zlata i okova te dođoše u tabor da Izraelce 
pokupuju kao roblje. A zavojevačima se pridružila vojska iz Sirije 
i drugih zemalja.
    </ab>
               <ab n="42">
(42) Juda pak i njegova braća vidješe da se množe zla i da 
su se vojske utaborile na njihovu području, a saznali su i za 
kraljeve naredbe da im se narod zatre i uništi. </ab>
               <ab n="43">
(43) Rekoše tada 
jedni drugima: "Podignimo narod svoj od propasti i pođimo u rat 
za narod svoj i za svetinje svoje!" </ab>
               <ab n="44">
(44) I sazvaše sav zbor da 
se svi spreme za boj i da se pomole i vapiju za milost i milosrđe.
</ab>
               <ab n="45">
(45) Opustje Jeruzalem kao pustinja.
        Ne bijaše nikog od sve djece
            njegove da uđe ili da iziđe.
    Po Svetištu se gazilo,
        u Tvrđavi se nastaniše stranci,
        poganima posta svratište.
    Jakovu je radost iščezla,
        umuknula mu frula i citara.


    </ab>
               <ab n="46">
(46) Izraelci se sastadoše u Masfi, pred Jeruzalemom, jer 
je nekoć Izrael u Masfi imao molitveno mjesto. </ab>
               <ab n="47">
(47) Postili su 
toga dana i obukli se u kostrijet, posuli glavu pepelom i razderali 
svoje haljine. </ab>
               <ab n="48">
(48) Razvili su knjigu Zakona da potraže u njoj 
ono što inače pogani traže od svojih idola. </ab>
               <ab n="49">
(49) Iznesoše svećeničku 
odjeću i prvine i desetine i pozvaše nazirejce koji su ispunili 
razdoblje svoga zavjeta. </ab>
               <ab n="50">
(50) I zavapiše tada jakim glasom k Nebu:
    "Što da sada učinimo sa svim ovim i kamo da ove smjestimo? 
</ab>
               <ab n="51">
(51) Svetište se tvoje gazi i skvrni, svećenstvo je tvoje tužno,
 poniženo. </ab>
               <ab n="52">
(52) Pogani se, evo, udružiše protiv nas da nas istrijebe. 
Ti jedini znadeš što nam spremaju. </ab>
               <ab n="53">
(53) Kako ćemo im odoljeti 
ako nam ti ne pritečeš u pomoć?" </ab>
               <ab n="54">
(54) I zatrubiše nato u trublje 
i povikaše iz sveg glasa.
    </ab>
               <ab n="55">
(55) Juda tada postavi narodu starješine: tisućnike, stotnike,
 pedesetnike i desetnike. </ab>
               <ab n="56">
(56) Onima pak koji su baš gradili kuću,
 ili su se tek oženili, ili su sadili vinograd, ili bijahu strašljivice,
 naredi da se svaki takav, kako i Zakon zapovijeda, vrati kući. 
</ab>
               <ab n="57">
(57) I vojska krenu i utabori se južno od Emausa. </ab>
               <ab n="58">
(58) Juda izda 
zapovijed: "Opašite se i budite junaci! Spremni stojte ranom 
zorom za boj protiv pogana koji se, eto, udružiše da istrijebe 
nas i naše svetinje. </ab>
               <ab n="59">
(59) Bolje nam je u boju izginuti nego da 
gledamo zlo svog naroda i svojih svetinja. </ab>
               <ab n="60">
(60) Bit će onako kako 
Nebo hoće."


</ab>
            </div>
            <div n="4" type="chapter">
               <ab n="1">
(4.1) Gorgija povede sa sobom pet tisuća pješaka i tisuću poizbor 
konjanika; ta je vojska krenula noću </ab>
               <ab n="2">
(2) da izvrši prepad na židovski 
tabor i da ga iznenadi: vodiči joj bijahu stanovnici Tvrđe. </ab>
               <ab n="3">
(3) Kad 
je to dočuo Juda, podigao se i on sa svojim junacima da na kraljevu 
vojsku, koja je bila u Emausu, udari </ab>
               <ab n="4">
(4) dok su joj pripadnici 
još izvan tabora. </ab>
               <ab n="5">
(5) Gorgija je pak došao noću u Judin tabor 
i nije našao nikoga, pa je zato stao Židove tražiti po gorama,
 jer, kako je rekao, "oni bježe pred nama". </ab>
               <ab n="6">
(6) U cik zore pojavi 
se Juda u ravnici sa samo tri tisuće ljudi. Ti nisu imali prikladna 
obrambenog oružja ni mačeva. </ab>
               <ab n="7">
(7) Vidjeli su poganski tabor, jak 
i utvrđen: opkoljavali ga konjanici, ljudi vični boju.
    </ab>
               <ab n="8">
(8) Juda reče svojim ljudima: "Ne bojte se toga mnoštva i 
ne plašite se njihovih napadaja. </ab>
               <ab n="9">
(9) Sjetite se da su se naši 
oci spasili na Crvenom moru kad ih je progonio faraon s vojskom. 
</ab>
               <ab n="10">
(10) Zavapimo sada k Nebu: ono će nam se možda smilovati, sjetit 
će se svog Saveza s našim ocima, pa će danas pred nama tu vojsku 
satrti. </ab>
               <ab n="11">
(11) Tada će svi narodi spoznati da postoji Netko tko 
izbavlja i spasava Izraela."
    </ab>
               <ab n="12">
(12) Stranci podigoše oči: opazivši kako im Židovi dolaze 
s protivne strane, </ab>
               <ab n="13">
(13) iziđoše iz tabora da prihvate bitku. Judini 
vojnici zatrubiše u trube i zametnuše boj. </ab>
               <ab n="14">
(14) Razbijeni, pogani 
nagnuše u bijeg prema ravnici. </ab>
               <ab n="15">
(15) Ali svi na zalaznici padoše 
od mača. Ostale pognaše sve do Gezera i do nizina Idumeje, do 
Azota i do Jamnije: palo je oko tri tisuće ljudi.
    </ab>
               <ab n="16">
(16) Kad se Juda vratio s potjere kojoj bijaše na čelu, </ab>
               <ab n="17">
(17) reče 
narodu: "Ne lakomite se na plijen jer nam prijeti još jedan rat. 
</ab>
               <ab n="18">
(18) Gorgija je sa svojom vojskom tu u gori. Sad se oduprite našim 
neprijateljima, borite se protiv njih; potom ćete bez brige pokupiti 
plijen." </ab>
               <ab n="19">
(19) Juda je još bio u riječi kadli jedan odred proviri 
s gorskog visa. </ab>
               <ab n="20">
(20) Vidješe da su njihovi raspršeni i da je tabor 
izgorio: o tome je još svjedočio dim koji se vidio. </ab>
               <ab n="21">
(21) Od toga 
se prizora prestraviše. A kad su još na ravnici opazili Judinu 
vojsku spremnu za boj, </ab>
               <ab n="22">
(22) svi pobjegoše u filistejsku zemlju. 
</ab>
               <ab n="23">
(23) Juda se vratio da im oplijeni tabor. Iznijelo se mnogo zlata,
 srebra, modra i crvena skrletna platna i golemo drugo blago. 
</ab>
               <ab n="24">
(24) Na povratku su Židovi hvalili i blagoslivljali Nebo govoreći: 
"Ono je dobro i njegova je ljubav vječna!" </ab>
               <ab n="25">
(25) Bijaše to dan 
velike izraelske pobjede.
    </ab>
               <ab n="26">
(26) Oni pak od neprijatelja koji bijahu utekli dođoše k Liziji 
i javiše mu sve što se dogodilo. </ab>
               <ab n="27">
(27) Ta ga vijest smete, duh 
mu klonu, jer se Izraelu nije dogodilo onako kako je on htio 
niti je bilo onako kako je zapovjedio kralj.


    </ab>
               <ab n="28">
(28) Zato je iduće godine Lizija sabrao šezdeset tisuća poizbor 
pješaka i pet tisuća konjanika da svlada Židove. </ab>
               <ab n="29">
(29) Došli su 
u Idumeju i utaborili se u Betsuru. Juda iziđe protiv njih sa 
deset tisuća ljudi. </ab>
               <ab n="30">
(30) Kad vidje tu silnu vojsku, pomoli se 
ovako: "Blagoslovljen da si, spasitelju Izraela, ti koji si satro 
juriš diva rukom svoga sluge Davida i koji si filistejsku vojsku 
predao u ruke Šaulova sina Jonate i njegova štitonoše. </ab>
               <ab n="31">
(31) Predaj 
i ovu vojsku u šake Izraela, svog naroda; neka se osramote i 
pješaci i konjanici. </ab>
               <ab n="32">
(32) Posij strah u njihovim redovima, uništi 
uzdanje koje imaju u svoju silu i neka se pokolebaju svojim porazom. 
</ab>
               <ab n="33">
(33) Obori ih mačem onih koji te ljube, da te hvale pjesmama svi 
oni koji ti poznaju Ime!" </ab>
               <ab n="34">
(34) I počeše bitku i u srazu prsa o 
prsa pade iz Lizijine vojske oko pet tisuća ljudi. </ab>
               <ab n="35">
(35) Videći 
kako mu se osula vojska i kako su neustrašivi Judini junaci, 
koji su bili spremni junački živjeti ili umrijeti, Lizija se 
vrati u Antiohiju. Ondje unovači najamnike da iznova, s pojačanom 
vojskom, provali u Judeju.


    </ab>
               <ab n="36">
(36) Juda pak i njegova braća rekoše: "Eto, naši su neprijatelji 
satrti, hajde da očistimo Svetište i posvetimo ga." </ab>
               <ab n="37">
(37) Sabra 
se sva vojska i pope se na goru Sion. </ab>
               <ab n="38">
(38) Vidjeli su ondje opustjelo 
sveto mjesto, oskvrnjen oltar, spaljena vrata, u predvorjima 
naraslo šikarje kao u šumi ili u gorama, a ćelije porušene. </ab>
               <ab n="39">
(39) Razdrli 
su na sebi odjeću, zakukali i glavu posuli pepelom. </ab>
               <ab n="40">
(40) Potom 
padoše ničice pa na znak truba zavapiše k Nebu.
    </ab>
               <ab n="41">
(41) Juda naloži ljudima da tuku one koji su bili u Tvrđi 
sve dok on Svetište ne očisti. </ab>
               <ab n="42">
(42) Zatim je izabrao svećenike 
neokaljane, vjerne Zakonu. </ab>
               <ab n="43">
(43) Očistiše oni Svetište, a oskvrnjeno 
kamenje ukloniše na nečisto mjesto.
    </ab>
               <ab n="44">
(44) Potom se vijećalo što da se učini od žrtvenika za paljenice,
 koji je bio oskvrnjen. </ab>
               <ab n="45">
(45) Dođoše na dobru misao da ga uklone,
 bojeći se da im ne bude na sramotu, jer su ga pogani oskvrnuli. 
I oboriše žrtvenik. </ab>
               <ab n="46">
(46) Kamenje staviše na prikladno mjesto na 
hramskoj gori, dok ne dođe prorok koji će o njem odlučiti. </ab>
               <ab n="47">
(47) Nato,
 prema Zakonu, uzeše neklesano kamenje i podigoše nov žrtvenik,
 po uzoru na prijašnji. </ab>
               <ab n="48">
(48) Popravili su Svetište i unutrašnjost 
Doma i posvetili predvorje. </ab>
               <ab n="49">
(49) Pošto su načinili novo sveto 
posuđe, unijeli su u Hram svijećnjak, kadioni žrtvenik i stol. 
</ab>
               <ab n="50">
(50) Kadili su tamjan na žrtveniku i zapalili svjetiljke na svijećnjaku 
koje su rasvijetlile unutrašnjost Hrama. </ab>
               <ab n="51">
(51) Postavili su hljebove 
na stol i objesili zastore. Tako dovršiše djelo koje su poduzeli.
    </ab>
               <ab n="52">
(52) Dvadeset i petog dana devetog mjeseca, zvanog Kislev,
 godine sto četrdeset i osme ustadoše u rano jutro </ab>
               <ab n="53">
(53) i prinesoše 
po Zakonu žrtvu na novom žrtveniku za paljenice koji bijahu podigli. 
</ab>
               <ab n="54">
(54) Obnovili su posvetu žrtvenika uz pjesme i zvuke citara, harfa 
i cimbala u ono isto doba i u isti dan u koji su ga pogani oskvrnuli.
    </ab>
               <ab n="55">
(55) Sav je narod pao ničice i poklonio se, a zatim upravio 
hvalu Nebu, onomu koji ih je tako sretno vodio. </ab>
               <ab n="56">
(56) Osam su dana 
slavili posvetu žrtvenika i radosno prinosili paljenice i žrtve 
pričesnice i zahvalnice. </ab>
               <ab n="57">
(57) Uresili su pročelje Hrama zlatnim 
vijencima i štitovima, obnovili ulaz i ćelije i postavili im 
vrata. </ab>
               <ab n="58">
(58) Nastala je velika radost u narodu i izbrisala se sramota 
koju su nanijeli pogani. </ab>
               <ab n="59">
(59) Juda je sa svojom braćom i sa svom 
izraelskom zajednicom odredio da se, počevši od dvadeset i petog 
dana mjeseca Kisleva, svake godine u svoje vrijeme osam dana 
radosno i veselo slavi dan posvete žrtvenika.
    </ab>
               <ab n="60">
(60) U to su vrijeme oko gore Siona sagradili visoke zidove 
s jakim kulama, bojeći se da pogani ne dođu ta mjesta oskvrnuti 
kao i prije. </ab>
               <ab n="61">
(61) Juda je ondje smjestio posadu da čuva goru Sion. 
Utvrdio je Betsur da narod ima tvrđu protiv Idumeje.


</ab>
            </div>
            <div n="5" type="chapter">
               <ab n="1">
(5.1) Kad su okolni narodi čuli da je žrtvenik ponovo sagrađen a 
Svetište uspostavljeno kao i prije, vrlo se razgnjeviše </ab>
               <ab n="2">
(2) i 
naumiše istrijebiti Jakovljevo pokoljenje što je živjelo među 
njima; počeli su ubijati i progoniti taj narod.
    </ab>
               <ab n="3">
(3) Juda zavojeva na Ezavove sinove u Idumeji, na zemlju Akrabatenu,
 jer su opsjedali Izraelce. Žestoko ih je porazio, ponizio i 
dočepao se plijena. </ab>
               <ab n="4">
(4) Sjetio se i zloće Bajanovih sinova, koji 
su zasjedama na putovima narodu postavljali zamke i zapreke. 
</ab>
               <ab n="5">
(5) Pošto ih je opkolio u kulama, opsjedao ih je i predao ih prokletstvu. 
Zapalio je i sažgao njihove kule i sve one koji su bili u njima. 
</ab>
               <ab n="6">
(6) Zatim krenu na Amonce, u kojih je naišao na jaku vojsku i 
mnogi narod pod poglavarem Timotejem. </ab>
               <ab n="7">
(7) Zapodjeo je s njima 
mnoge bojeve, potukao ih i slomio im silu. </ab>
               <ab n="8">
(8) Zauze Jazer sa 
selima njegova područja, a zatim se vrati u Judeju.

    </ab>
               <ab n="9">
(9) Pogani u Galaadu udružiše se protiv Izraelaca koji su 
živjeli u njihovim krajevima da ih istrijebe; a Izraelci pobjegoše 
u tvrđavu Datemu. </ab>
               <ab n="10">
(10) Poslali su Judi i njegovoj braći pisma 
ovako sastavljena:
    "Pogani koji nas okružuju udružili se protiv nas da nas unište. 
</ab>
               <ab n="11">
(11) Spremaju se da osvoje tvrđavu u koju smo se sklonili. Timotej 
zapovijeda njihovom vojskom. </ab>
               <ab n="12">
(12) Dođi sad i izbavi nas iz njihovih 
ruku, jer mnogo je naših već palo. </ab>
               <ab n="13">
(13) Pogubili su svu našu braću 
naseljenu u Tobijinoj zemlji, odveli u ropstvo žene i djecu, 
imanje im oduzeli i ondje pogubili oko tisuću ljudi."
    </ab>
               <ab n="14">
(14) Dok se to pismo još čitalo, dođoše drugi glasnici, iz 
Galileje, razdrte odjeće, donoseći iste vijesti: </ab>
               <ab n="15">
(15) "Udružili 
se protiv nas iz Ptolemaide i Tira i Sidona sa svim narodima 
Galileje da nas istrijebe." </ab>
               <ab n="16">
(16) A kad su Juda i narod to čuli,
 sazvaše veliku skupštinu da vijećaju što da učine za svoju braću 
izvrgnutu nevoljama i napadajima neprijatelja.
    </ab>
               <ab n="17">
(17) Juda tada reče bratu Šimunu: "Izaberi sebi ljude pa idi,
 izbavi svoju braću u Galileji! A ja i brat Jonatan poći ćemo 
u Galaaditidu." </ab>
               <ab n="18">
(18) Za obranu Judeje ostavi Zaharijina sina Josipa 
i Azarju, poglavara naroda, s preostalom vojskom. </ab>
               <ab n="19">
(19) I zapovjedi 
im: "Upravljajte ovim narodom, ali se ne upuštajte u rat protiv 
poganskih naroda dok se mi ne vratimo." </ab>
               <ab n="20">
(20) Šimunu su dali tri 
tisuće ljudi za Galileju, a Judi osam tisuća ljudi za Galaaditidu.


    </ab>
               <ab n="21">
(21) Pošto je otišao u Galileju, Šimun je zametnuo mnoge bojeve 
protiv pogana, porazio ih i natjerao ih u bijeg; gonio ih je 
do vrata Ptolemaide. </ab>
               <ab n="22">
(22) Ostavili su na bojištu oko tri tisuće 
ljudi, od kojih je pokupio plijen. </ab>
               <ab n="23">
(23) Poveo je sa sobom Židove 
iz Galileje i Arbate sa ženama i djecom i svim njihovim imanjem 
te ih odveo u Judeju s velikom radošću.
    </ab>
               <ab n="24">
(24) A Juda Makabej i brat mu Jonatan prijeđoše preko Jordana 
i tri su dana išli pustinjom. </ab>
               <ab n="25">
(25) Sretoše Nabatejce, koji su 
ih primili miroljubivo te im pripovjedili sve što se dogodilo 
njihovoj braći u Galaaditidi: </ab>
               <ab n="26">
(26) kako ih je mnogo zatvoreno 
u Bosori, u Bosoru, u Alemi, Kasfu, Makedu i Karnainu, a to su 
sve utvrđeni veliki gradovi; </ab>
               <ab n="27">
(27) kako ima zatvorenih i u ostalim 
gradovima Galaaditide i kako je neprijatelj odlučio da sutradan 
napadne te gradove, osvoji ih i u jednom danu istrijebi sve koji 
se nalaze u njima.
    </ab>
               <ab n="28">
(28) Juda odmah krenu s vojskom kroz pustinju prema Bosori. 
Zauze grad i spali ga pošto pobi sve muško oštricom mača i pokupi 
plijen. </ab>
               <ab n="29">
(29) Odande je krenuo dalje noću i približio se tvrđavi. 
</ab>
               <ab n="30">
(30) Kad je svanula zora a oni podigli oči, ugledaše bezbrojno 
mnoštvo kako namješta ljestve i sprave da zauzmu tvrđavu; već 
su napadali. </ab>
               <ab n="31">
(31) Videći da je napadaj počeo i da se urnebesna 
vika, pomiješana sa zvukom truba, diže iz grada prema nebu, </ab>
               <ab n="32">
(32) Juda 
reče ljudima svoje vojske: "Borite se danas za svoju braću!" 
</ab>
               <ab n="33">
(33) Svrsta ih u tri skupine i tako krenuše na neprijateljsku 
zalaznicu. Trube odjeknuše i zazivi se podigoše. </ab>
               <ab n="34">
(34) Timotejeva 
vojska, razabravši da je to Makabej, pobježe pred njim. On ih 
porazi do nogu: toga dana ostade ih na bojištu oko osam tisuća. 
</ab>
               <ab n="35">
(35) Pošto je zatim skrenuo na Alemu, napade je, zauze, pobi sve 
muško, oplijeni je i spali. </ab>
               <ab n="36">
(36) Odande se digao da zauzme Kasfo,
 Maked, Bosor i ostale gradove Galaaditide.
    </ab>
               <ab n="37">
(37) Poslije tih događaja Timotej prikupi drugu vojsku i utabori 
se pred Rafonom s one strane potoka. </ab>
               <ab n="38">
(38) Juda je poslao svoje 
da izvide tabor i oni mu javiše: "Oko ovog poglavara skupili 
su se svi pogani koji nas okružuju i stvorili su golemu vojsku; 
</ab>
               <ab n="39">
(39) najmili su i Arape kao pomoćne odrede; utaborili su se preko 
potoka, pripravni da te napadnu." Juda krenu da ih presretne.
    </ab>
               <ab n="40">
(40) Timotej reče zapovjednicima svoje vojske kad su se Juda 
i njegove čete približili vodi: "Ako prvi prijeđe i udari na 
nas, nećemo mu moći odoljeti jer će imati prednost; </ab>
               <ab n="41">
(41) a ako 
se poboji i utabori s one strane potoka, prijeći ćemo mi, udariti 
i nadvladati ga."
    </ab>
               <ab n="42">
(42) Kad se približio toku vode, Juda postavi uz potok narodne 
pisare i naloži im: "Ne dopustite nikomu da razapinje šatora,
 nego neka idu svi u boj." </ab>
               <ab n="43">
(43) On prijeđe prvi onamo, a za njim 
je slijedio sav narod. Potjera pred sobom sve pogane. Oni pobacaše 
oružje i pobjegoše da se sklone u karnainski hram. </ab>
               <ab n="44">
(44) Židovi 
su najprije osvojili grad, zatim spalili hram sa svima koji su 
bili u njemu. Tako je oboren Karnain i odonda se Judi nije moglo 
odoljeti.
    </ab>
               <ab n="45">
(45) Juda sabra sve Izraelce koji su bili u Galaadu, od najmanjeg 
do najvećeg, njihove žene i djecu i imanje, i to se golemo mnoštvo 
uputilo prema judejskoj zemlji. </ab>
               <ab n="46">
(46) Stigli su u Efron, važan 
i vrlo jak grad što se nalazio na putu. Kako ga nije bilo moguće 
zaobići ni desno ni lijevo, nije bilo druge nego kroza nj. </ab>
               <ab n="47">
(47) Stanovnici 
su im uskratili prolaz i vrata zagradili kamenjem. </ab>
               <ab n="48">
(48) Juda im 
posla poruku sastavljenu ovim miroljubivim riječima: "Pustite 
nas da prođemo preko vaše zemlje, da dođemo u svoju; nitko vam 
neće učiniti nikakve štete, samo ćemo proći." Ali im nisu htjeli 
otvoriti. </ab>
               <ab n="49">
(49) Tada Juda oglasi po vojsci neka svatko ostane na 
svojem mjestu. </ab>
               <ab n="50">
(50) Junaci vojske zauzeše položaje. Juda je cio 
dan i cijelu noć napadao, i grad mu pade u ruke. </ab>
               <ab n="51">
(51) Posjekao 
je sve muško oštricom mača, porušio grad do temelja, oplijenio 
ga i prošao tim mjestom po tjelesima pobijenih. </ab>
               <ab n="52">
(52) Židovi su 
pregazili Jordan na velikoj ravnici nasuprot Betšanu. </ab>
               <ab n="53">
(53) Juda 
je cijelim putem pribirao zaostale i bodrio narod sve dok nije 
stigao u judejsku zemlju. </ab>
               <ab n="54">
(54) Radosno i veselo uspinjali su se 
na goru Sion i prinijeli paljenice zato što su se svi u miru 
vratili i nitko od njih nije stradao.


    </ab>
               <ab n="55">
(55) Dok su Juda i Jonatan bili u galaadskoj zemlji a Šimun,
 njihov brat, u Galileji pred Ptolemaidom, </ab>
               <ab n="56">
(56) Josip, Zaharijin 
sin, i Azarja, zapovjednici vojske, čuli su za njihova sjajna 
djela i bojeve koje su vodili te rekoše: </ab>
               <ab n="57">
(57) "Proslavimo se i 
mi, pođimo protiv pogana što su oko nas!" </ab>
               <ab n="58">
(58) I tako dadoše naloge 
četama kojima su zapovijedali i krenuše na Jamniju. </ab>
               <ab n="59">
(59) Gorgija 
iziđe iz grada sa svojim ljudima da se s njima pobije. </ab>
               <ab n="60">
(60) Josip 
i Azarja biše natjerani u bijeg i gonjeni sve do judejskih međa. 
Palo je u taj dan među izraelskim narodom oko dvije tisuće ljudi. 
</ab>
               <ab n="61">
(61) Bio je to velik poraz za narod: nisu slušali Judu i njegovu 
braću, nego mišljahu da će se istaknuti hrabrošću. </ab>
               <ab n="62">
(62) Ali, eto,
 nisu bili od koljena onih ljudi od kojih je dolazio spas Izraelu.


    </ab>
               <ab n="63">
(63) Plemeniti Juda i njegova braća uživali su veliku čast 
pred svim Izraelom i svim poganima gdje su god čuli za njihova 
imena. </ab>
               <ab n="64">
(64) Ljudi se natiskivali oko njih i klicali im. </ab>
               <ab n="65">
(65) Juda 
je sa svojom braćom otišao na jug da vojuje protiv Ezavovih sinova. 
Zauzeo je Hebron i njegova sela, srušio tvrđave, a kule naokolo 
sve popalio. </ab>
               <ab n="66">
(66) Digavši tabor, ode da osvoji filistejsku zemlju 
i prođe Marisu. </ab>
               <ab n="67">
(67) Toga su dana u boju pali svećenici koji su 
se htjeli istaći hrabrošću pa se nepromišljeno upustili u boj. 
</ab>
               <ab n="68">
(68) Juda se uputio u Azot u filistejskom području i ondje je 
razrušio žrtvenike, izrezbarene likove njihovih bogova popalio,
 opljačkao gradove, a onda se vratio u judejsku zemlju.


</ab>
            </div>
            <div n="6" type="chapter">
               <ab n="1">
(6.1) U to vrijeme kralj Antioh prolazio gornjim krajevima. Dočuo 
je da je perzijski grad Elimaida na glasu s bogatstva, sa srebra 
i zlata, </ab>
               <ab n="2">
(2) da je ondje bogat hram u kojem se nalaze zlatni predmeti 
vojne opreme, oklopi i oružje što ih je ostavio Filipov sin Aleksandar 
Makedonski, koji je prvi vladao nad Grcima. </ab>
               <ab n="3">
(3) Zato je krenuo 
da pokuša zauzeti grad i opljačkati ga, ali nije uspio jer su 
građani doznali za njegovu nakanu. </ab>
               <ab n="4">
(4) Oni mu se opriješe s oružjem 
u ruci: natjerali su ga u bijeg te se odande morao, jako ojađen,
 probijati natrag u Babilon. </ab>
               <ab n="5">
(5) Još dok je bio u Perziji, dođoše 
i javiše mu kako su poražene čete što su upale u judejsku zemlju. 
</ab>
               <ab n="6">
(6) I Lizija je navro sa snažnom vojskom, ali je pred Židovima 
morao pobjeći, jer su oni pobijeđenim vojskama uzeli opremu i 
obilan plijen i tako postali još jači. </ab>
               <ab n="7">
(7) Srušili su i sramotni 
kip što ga bijaše podigao na žrtveniku u Jeruzalemu, a svoje 
su sveto mjesto okružili visokim zidovima, kakvi su bili i prije,
 pa tako i Betsur, jedan od njegovih gradova.
    </ab>
               <ab n="8">
(8) Kad je kralj čuo te vijesti, prenerazi se i silno uznemiri; 
pade na postelju i razbolje se od jada što mu se nije želja ispunila. 
</ab>
               <ab n="9">
(9) Ostade tako više dana, ali ga je tuga neprestano presvajala. 
A kad mu bijaše umrijeti, </ab>
               <ab n="10">
(10) dozva sve svoje prijatelje i reče 
im: "Nestalo je sna s mojih očiju i srce mi je klonulo od jada. 
</ab>
               <ab n="11">
(11) Zato rekoh u svom srcu: 'U koliku li sam tjeskobu zapao i 
kakav li me to val nesreće zapljusnuo! Mene koji sam u vrijeme 
svoje moći bio poštovan i ljubljen. </ab>
               <ab n="12">
(12) Sad mi dolaze na pamet 
zla koja sam počinio u Jeruzalemu kad sam odande odnio sve zlatno 
i srebrno posuđe što se u njemu nalazilo i kad sam bez razloga 
zapovjedio da se stanovnici Jude istrijebe. </ab>
               <ab n="13">
(13) Sad znam da me 
zbog toga snašlo ovo zlo i da od velike tuge umirem u tuđoj zemlji!'"


    </ab>
               <ab n="14">
(14) Nato dozva Filipa, jednog od svojih prijatelja, i postavi 
ga nad svim kraljevstvom. </ab>
               <ab n="15">
(15) I dade mu svoju krunu, plašt i 
pečatni prsten, i ostavi mu da odgoji njegova sina Antioha, i 
da ga uputi u vođenje kraljevstva. </ab>
               <ab n="16">
(16) Tu kralj Antioh umrije 
godine sto četrdeset i devete.
    </ab>
               <ab n="17">
(17) Kad je Lizija doznao da je kralj umro, postavio mu je 
za nasljednika njegova sina Antioha, koga je odgajao od njegova 
djetinjstva. Nadjenuo mu je ime Eupator.


    </ab>
               <ab n="18">
(18) Ali oni koji su bili u Tvrđi uznemiravahu Izraelce oko 
Svetišta, neprestano smišljajući kako da im naude i tako pomognu 
poganima. </ab>
               <ab n="19">
(19) Juda odluči da ih uništi. Zato sazva sav narod 
na opsadu. </ab>
               <ab n="20">
(20) Sabrali su se i opkolili ih godine sto pedesete. 
Načinili su strelišta i bojne naprave. </ab>
               <ab n="21">
(21) Ali su neki od opkoljenih 
probili obruč, a njima se pridružili i neki od bezbožnih Izraelaca. 
</ab>
               <ab n="22">
(22) Otišli su kralju i rekli mu: "Dokle ćeš oklijevati da nam 
izvršiš pravdu i osvetiš našu braću? </ab>
               <ab n="23">
(23) Dobre volje pristali 
smo da služimo tvome ocu i vladamo se prema njegovim nalozima 
i držimo se njegovih odredaba. </ab>
               <ab n="24">
(24) Zato sinovi našeg naroda opsjedaju 
Tvrđu i zamrziše na nas. I poubijali su sve koji su im dopali 
šaka i razgrabili su nam baštinu. </ab>
               <ab n="25">
(25) I nisu samo na nas podigli 
ruke: podigli su ih i na sve tvoje krajeve. </ab>
               <ab n="26">
(26) Evo, sad opsjedaju 
jeruzalemsku Tvrđu: hoće da je zauzmu, a utvrdili su Svetište 
i Betsur. </ab>
               <ab n="27">
(27) Ako im se ne ispriječiš, učinit će još i više, 
a ti ih više nećeš zaustaviti."


    </ab>
               <ab n="28">
(28) Na te se riječi kralj razgnjevi. Sabra sve svoje prijatelje,
 starješine svojih pješaka i zapovjednike konjanika. </ab>
               <ab n="29">
(29) Došle 
su mu i najamničke čete drugih kraljevina i od morskih otoka. 
</ab>
               <ab n="30">
(30) Broj se njegovih snaga podigao na sto tisuća pješaka i dvadeset 
tisuća konjanika i trideset i dva slona uvježbana za rat. </ab>
               <ab n="31">
(31) Došli 
su preko Idumeje i opsjeli Betsur, dugo ga tukli i čak napravili 
bojne naprave. Ali su oni iz grada provaljivali, palili naprave 
i hrabro se borili.
    </ab>
               <ab n="32">
(32) Tada se Juda, prekinuvši opsadu Tvrđe, utabori kod Bet 
Zaharije, nasuprot kraljevskom taboru. </ab>
               <ab n="33">
(33) Kralj ustade u ranu 
zoru i požuri se sa svojom vojskom prema Bet Zahariji. Njegove 
su čete zauzele borbene položaje, a trube zatrubile. </ab>
               <ab n="34">
(34) Slonovima 
su davali grožđani i dudov sok da ih potaknu za boj. </ab>
               <ab n="35">
(35) Životinje 
su razmjestili među bojne redove. Uza svakog slona poredali su 
tisuću pješaka opremljenih lančanim oklopima i brončanim šljemovima,
 a k tomu su svakoj životinji pridijelili i pet stotina odabranih 
konjanika. </ab>
               <ab n="36">
(36) Ti su upravljali svim pokretima životinje, pratili 
je svuda i od nje se nisu udaljivali. </ab>
               <ab n="37">
(37) Na svakog slona privezali 
su potpruzima jaku drvenu obrambenu kulu. U svakoj su, uz Indijca,
 bila četiri snažna ratnika. </ab>
               <ab n="38">
(38) Ostale je konjanike kralj razmjestio 
na oba krila vojske da uznemiruju neprijatelje i pokrivaju bojne 
redove.
    </ab>
               <ab n="39">
(39) Kad je sunce obasjalo zlatne i mjedene štitove, zablistale 
su od njih gore i zasvijetlile poput upaljenih zublja. </ab>
               <ab n="40">
(40) Jedan 
se dio kraljevskih četa razvi po gorskim visovima, a drugi po 
nizinama i svi se pokrenuše u čvrstom i uređenom rasporedu. </ab>
               <ab n="41">
(41) Uzdrhtaše 
svi koji su čuli graju toga mnoštva, bahat njegovih stopala i 
zveket oružja, jer ta je vojska bila vrlo velika i jaka. </ab>
               <ab n="42">
(42) Juda 
se sa svojom vojskom upusti u boj. U kraljevskoj vojsci pade 
šest stotina ljudi. </ab>
               <ab n="43">
(43) Uto je Eleazar, zvan Auran, opazio jednu 
životinju opremljenu kraljevskom ormom, višu od ostalih. Pomisli 
da je u njoj kralj </ab>
               <ab n="44">
(44) i žrtvova se da izbavi svoj narod i steče 
vječno ime. </ab>
               <ab n="45">
(45) Hrabro potrča prema životinji, posred bojnog 
reda. Ubijao je desno i lijevo, a neprijatelji se pred njim razdvojili. 
</ab>
               <ab n="46">
(46) Uvuče se pod slona, probode ga mačem i ubi. Životinja se 
strovali na Eleazara i zgnječi ga. Tako on pogibe ondje. </ab>
               <ab n="47">
(47) Židovi 
su, videći silnu kraljevsku snagu i žestoku vojsku, pred njom 
uzmakli.


    </ab>
               <ab n="48">
(48) Kraljevska vojska krenu protiv Židova u Jeruzalemu. Kralj 
je opsjedao Judeju i goru Sion, </ab>
               <ab n="49">
(49) a s onima u Betsuru sklopio 
je mir. Ti su izišli iz grada jer više nisu mogli izdržati opsadu: 
nisu imali hrane. Bila je, naime, subotnja godina, zemlja počivala. 
</ab>
               <ab n="50">
(50) Kralj je zaposjeo Betsur i ondje smjestio posadu. </ab>
               <ab n="51">
(51) Prilično 
je dugo opsjedao Svetište. Služio se protiv njega strelištima,
 bojnim napravama, bacačima plamena, kamenja i strelica, a tako 
i praćarama. </ab>
               <ab n="52">
(52) I opsjednuti uzimahu naprave protiv napadača. 
Borba potraja dugo. </ab>
               <ab n="53">
(53) Ali u skladištima nestalo hrane. Bila 
je sedma godina, a, osim toga, Izraelci dovedeni u Judeju iz 
poganskih krajeva bijahu potrošili i posljednje zalihe. </ab>
               <ab n="54">
(54) Tako 
su u Svetištu ostavili malo ljudi jer je zavladala glad. Ostali 
se raspršili svaki na svoju stranu.


    </ab>
               <ab n="55">
(55) Filip, koga je kralj Antioh još za svoga života odabrao 
da njegova sina Antioha odgaja za prijestolje, </ab>
               <ab n="56">
(56) vratio se 
iz Perzije i Medije s vojskom koja je pratila kralja. Sad je 
nastojao da zagospoduje državnim poslovima. </ab>
               <ab n="57">
(57) Na tu vijest 
Lizija je samo gledao da što prije ode. Rekao je kralju, vojskovođama 
i ljudima: "Svaki smo dan slabiji, imamo sve manje hrane, a mjesto 
koje opsjedamo dobro je utvrđeno. Osim toga, čekaju nas poslovi 
kraljevstva. </ab>
               <ab n="58">
(58) Pružimo, dakle, desnicu tim ljudima, sklopimo 
mir s njima i sa svim njihovim narodom. </ab>
               <ab n="59">
(59) Dopustimo im da žive 
po svojim običajima kao i prije, jer su se radi svojih zakona,
 kad smo ih dokinuli, na nas razgnjevili i sve ovo počinili."
    </ab>
               <ab n="60">
(60) Taj je prijedlog kralju i starješinama bio po volji. 
Po poslanicima ponudio je Židovima mir, a oni ga prihvatiše. 
</ab>
               <ab n="61">
(61) Kralj i starješine potkrijepiše sporazum zakletvom, pa su 
opsjednuti izišli iz Tvrđe. </ab>
               <ab n="62">
(62) Potom kralj uziđe na goru Sion. 
Tu vidje kako je mjesto utvrđeno, pogazi svoju zakletvu i zapovjedi 
da se ono poruši. </ab>
               <ab n="63">
(63) Nato hitno podiže tabor i vrati se u Antiohiju. 
Tu nađe Filipa gospodarem grada. Udari na grad i silom ga osvoji.


</ab>
            </div>
            <div n="7" type="chapter">
               <ab n="1">
(7.1) Godine sto pedeset i prve uteče iz Rima Seleukov sin Demetrije,
 iskrca se sa malo ljudi u nekom primorskom gradu i ondje se 
zakralji. </ab>
               <ab n="2">
(2) Kad je ulazio u kraljevski dvor svojih otaca, vojska 
je uhvatila Antioha i Liziju da ih dovede pred njega. </ab>
               <ab n="3">
(3) Kad 
je on to doznao, reče: "Ne pokazujte mi njihovih lica!" </ab>
               <ab n="4">
(4) Vojska 
ih pogubi, a Demetrije zasjede na prijestolje svoga kraljevstva. 
</ab>
               <ab n="5">
(5) Potom su k njemu došli svi bezakonici i bezbožnici iz Izraela,
 a predvodio ih Alkim, koji je htio postati velikim svećenikom. 
</ab>
               <ab n="6">
(6) Oni su pred kraljem optuživali narod govoreći: "Juda je sa 
svojom braćom pobio sve tvoje prijatelje, a nas je izagnao iz 
zemlje. </ab>
               <ab n="7">
(7) Zato pošalji čovjeka u koga imaš povjerenje: neka 
ode onamo i vidi kako je Juda opustošio nas i kraljevsku zemlju,
 pa neka kazni te ljude i sve njihove pomagače!"
    </ab>
               <ab n="8">
(8) Vladar je izabrao Bakida, jednog od kraljevih prijatelja,
 upravitelja Prekorječja, čovjeka ugledna u kraljevstvu i vjerna 
kralju. </ab>
               <ab n="9">
(9) Njega posla s bezbožnikom Alkimom, komu je potvrdio 
svećeništvo, i zapovjedi mu da se osveti Izraelcima. </ab>
               <ab n="10">
(10) Oni 
su otišli i s velikom vojskom stigli u judejsku zemlju. Poslali 
su glasnike Judi i njegovoj braći s miroljubivim riječima, punim 
himbe. </ab>
               <ab n="11">
(11) Ali oni nisu vjerovali njihovim riječima, jer vidješe 
kako su došli s velikom vojskom. </ab>
               <ab n="12">
(12) A oko Alkima i Bakida okupilo 
se vijeće zakonoznanaca da pronađe pravedno rješenje. </ab>
               <ab n="13">
(13) Među 
Izraelcima prvi su Hasidejci zatražili da se s njima sklopi mir. 
</ab>
               <ab n="14">
(14) Govorahu oni: "S vojskom je došao svećenik od Aronova plemena. 
Neće nam učiniti ništa nažao." </ab>
               <ab n="15">
(15) Govorio je s njima miroljubivo,
 uvjeravao ih i zaklinjao se: "Nećemo vam učiniti ništa nažao,
 ni vama ni vašim prijateljima." </ab>
               <ab n="16">
(16) Oni mu povjerovaše. A on 
zapovjedi te između njih uhvatiše šezdeset ljudi i pogubiše ih 
onaj isti dan, prema riječima Pisma: </ab>
               <ab n="17">
(17) "Razbacali su tjelesa 
tvojih svetaca i prolili njihovu krv oko Jeruzalema i ne bijaše 
nikoga da ih ukopa." </ab>
               <ab n="18">
(18) Tada strah i trepet obuze sav narod. 
Rekoše: "Nema u njih ni istine ni pravde, pogazili su nagodbu 
i zakletvu koju su položili."
    </ab>
               <ab n="19">
(19) Bakid ode iz Jeruzalema i utabori se kod Betzeta. Tu 
je uhvatio mnoge ljude koji su, s nekima od naroda, uskočili 
k njemu. Bacio ih je u velik bunar. </ab>
               <ab n="20">
(20) Zatim je zemlju predao 
Alkimu i ostavio s njim vojsku da mu pomaže. Bakid se vrati kralju. 
</ab>
               <ab n="21">
(21) Alkim se stao boriti za velikosvećeničku čast. </ab>
               <ab n="22">
(22) Oko njega 
sabraše se svi koji su smućivali svoj narod. Zavladali su judejskom 
zemljom i počinili mnogo zla u Izraelu. </ab>
               <ab n="23">
(23) Kad je Juda vidio 
da zlodjela Alkima i njegovih pristalica protiv Izraelaca nadmašuju 
i sama poganska zlodjela, </ab>
               <ab n="24">
(24) stade obilaziti svim judejskim 
krajevima osvećujući se istaknutim prebjezima i braneći im prolaz 
zemljom. </ab>
               <ab n="25">
(25) Kad je Alkim spoznao da se Juda sa svojim pristašama 
osilio i kad je razabrao da im se neće moći oprijeti, vratio 
se kralju te ih optužio još gore.


    </ab>
               <ab n="26">
(26) Tada kralj posla Nikanora, jednog od svojih najistaknutijih 
vojskovođa, koji bijaše neprijatelj Izraelu; naloži mu kralj 
da istrijebi taj narod. </ab>
               <ab n="27">
(27) Došavši u Jeruzalem s mnogobrojnom 
vojskom, Nikanor poruči Judi i njegovoj braći ove himbeno miroljubive 
riječi: </ab>
               <ab n="28">
(28) "Neka između mene i vas ne bude rata. Posjetit ću 
vas miroljubivo, sa slabom pratnjom." </ab>
               <ab n="29">
(29) Stigao je k Judi. Mirno 
su jedan drugoga pozdravili, ali neprijatelji bijahu spremni 
da ugrabe Judu. </ab>
               <ab n="30">
(30) Razabravši da je k njemu došao s podmuklim 
nakanama, Juda se prepade te ga više ne htjede vidjeti. </ab>
               <ab n="31">
(31) Nikanor 
uvidje da su mu otkrili namjeru te zametnu protiv Jude boj kod 
Kafarsalama. </ab>
               <ab n="32">
(32) Tu je od Nikanorovih ljudi palo oko pet stotina,
 a ostali pobjegoše u Davidov grad.


    </ab>
               <ab n="33">
(33) Poslije tih događaja Nikanor se pope na goru Sion. Iz 
svetog mjesta izišli su neki svećenici i narodni starješine da 
ga mirno pozdrave i pokažu mu paljenicu koja se prinosi za kralja. 
</ab>
               <ab n="34">
(34) Ali im se on naruga, ismija ih, onečisti i obasu pogrdama. 
</ab>
               <ab n="35">
(35) U napadu gnjeva progovorio je ovako: "Ako se Juda sa svojom 
vojskom ovaj put ne preda u moje ruke, spalit ću tu građevinu 
kad se, nakon pobjede, vratim ovamo." Potom je izišao sav razjaren. 
</ab>
               <ab n="36">
(36) Svećenici su ušli, stali pred žrtvenik i Svetište i progovorili 
suznih očiju: </ab>
               <ab n="37">
(37) "Ti si izabrao ovaj Dom da se posveti tvom 
Imenu, da tvome narodu bude kuća molitve i prošnje. </ab>
               <ab n="38">
(38) Osveti 
se tom čovjeku i njegovoj vojsci da padnu od mača! Spomeni se 
njihove hule i ne daj da odahnu!"


    </ab>
               <ab n="39">
(39) Nikanor je otišao iz Jeruzalema i utaborio se kod Bet 
Horona. Tu mu se pridružila sirska vojska. </ab>
               <ab n="40">
(40) Juda se pak utaborio 
kod Adase, sa tri tisuće ljudi. On se ovako pomolio: </ab>
               <ab n="41">
(41) "Kad 
su te poslanici asirskoga kralja pohulili, izišao je tvoj anđeo 
i pobio njegovih sto osamdeset i pet tisuća. </ab>
               <ab n="42">
(42) Tako danas satri 
pred nama tu vojsku da svi ostali znaju da je bezbožnički govorio 
protiv tvog Svetišta i sudi mu po njegovoj zloći!"
    </ab>
               <ab n="43">
(43) Vojske su zapodjele boj trinaestog dana mjeseca Adara. 
Nikanorova vojska bijaše razbijena, a i on pade u bici. </ab>
               <ab n="44">
(44) Kad 
su vojnici vidjeli da im je pao Nikanor, bacili su oružje i razbježali 
se. </ab>
               <ab n="45">
(45) Židovi su ih gonili dan hoda, od Adase do okolice Gezera,
 trubeći za njima bojnim trubama. </ab>
               <ab n="46">
(46) Iz svih okolnih judejskih 
sela izlazili su stanovnici i opkoljivali bjegunce. Ti su srtali 
jedni na druge. Svi su pali od mača, nijedan nije izbjegao. </ab>
               <ab n="47">
(47) Uzeše 
plijen od njih. Zatim odsjekoše Nikanoru glavu i desnicu, koju 
je tako oholo dizao; odnijeli su ih i podigli na vidiku Jeruzalemu. 
</ab>
               <ab n="48">
(48) Narod se silno radovao. Taj je dan slavio kao velik blagdan 
veselja. </ab>
               <ab n="49">
(49) Odredili su da se taj dan slavi svake godine trinaestog 
Adara. </ab>
               <ab n="50">
(50) Tako se judejska zemlja malo smirila.


</ab>
            </div>
            <div n="8" type="chapter">
               <ab n="1">
(8.1) Tada je Juda dočuo za Rimljane: kako su moćni i blagonakloni 
prema svojim privrženicima, kako sklapaju prijateljstvo s onima 
koji im se obraćaju i kako su veoma jaki. </ab>
               <ab n="2">
(2) Pripovijedali su 
mu o njihovim ratovima i junaštvima kojima su se istaknuli protiv 
Gala, kako su ih svladali i prisilili na danak, </ab>
               <ab n="3">
(3) o svemu što 
su izveli u Hispaniji da se domognu rudnika srebra i zlata, </ab>
               <ab n="4">
(4) kako 
su razboritošću i ustrajnošću zavladali svim onim područjem, 
a ono je od njih veoma udaljeno; kako su potukli kraljeve koji 
su s kraja zemlje dolazili da ih napadaju, nanijeli im velike 
poraze i kako im neki donose godišnji danak. </ab>
               <ab n="5">
(5) Napokon su oružjem 
satrli Filipa i kitijskoga kralja Perzeja, a tako upokorili i 
druge koji se bijahu digli na njih. </ab>
               <ab n="6">
(6) Porazili su azijskog kralja 
Antioha Velikog, koji je na njih pošao u rat sa stotinu dvadeset 
slonova, s konjanicima, bojnim kolima i mnogobrojnim pješacima. 
</ab>
               <ab n="7">
(7) Uhvatili su ga živa, odredili da on i njegovi nasljednici 
plaćaju težak danak, da dadu taoce i prepuste im </ab>
               <ab n="8">
(8) zemlju indijsku,
 medijsku i lidijsku i neke od svojih najljepših pokrajina, koje 
onda dadoše kralju Eumenu. </ab>
               <ab n="9">
(9) Kad su pak neki iz Grčke naumili 
doći da ih istrijebe, </ab>
               <ab n="10">
(10) Rimljani su za to doznali i na njih 
poslali samo jednog vojskovođu. Udarili su na njih te je palo 
mnogo žrtava. Odveli su u ropstvo njihove žene i djecu i oplijenili 
ih. Zavladali su njihovom zemljom, razorili im tvrđave i podjarmili 
ih sve do danas. </ab>
               <ab n="11">
(11) A i druga kraljevstva i otoke koji su im 
se opirali Rimljani su satrli i podložili.
    </ab>
               <ab n="12">
(12) Svojim pak prijateljima i onima koji se u njih uzdaju 
ostali su vjerni. Podložili su kako obližnje tako i udaljene 
kraljeve, boje ih se svi koji čuju za njihovo ime. </ab>
               <ab n="13">
(13) Komu žele 
vlast, njemu je i daju. Svrgavaju pak koga ne žele. Vrlo su ojačali. 
</ab>
               <ab n="14">
(14) Unatoč svemu tome nijedan se od njih nije okrunio niti obukao 
grimizom da bi se tako proslavio. </ab>
               <ab n="15">
(15) Osnovali su vijeće u kojem 
svaki dan vijeća trista i dvadeset članova, savjetujući se bez 
prestanka o svom puku, radi njegova blagostanja. </ab>
               <ab n="16">
(16) Svake godine 
povjeravaju jednome čovjeku da vlada i upravlja cijelim carstvom. 
Svi toga jednog čovjeka slušaju: među njima nema ni zavisti ni 
ljubomore.


    </ab>
               <ab n="17">
(17) Tada Juda izabra Ivanova sina Eupolema, iz Akosove kuće,
 i Eleazarova sina Jasona i posla ih u Rim da s Rimljanima sklope 
prijateljstvo i savez </ab>
               <ab n="18">
(18) da bi se tako oslobodili jarma. Uvidjeli 
su da grčko kraljevstvo porobljuje Izraela. </ab>
               <ab n="19">
(19) Poslije vrlo 
duga putovanja stigli su u Rim, ušli u senat i ovako progovorili: 
</ab>
               <ab n="20">
(20) "Juda zvan Makabej i njegova braća sa židovskim narodom poslali 
su nas k vama da s vama sklopimo savez i prijateljstvo i da nas 
ubrojite u svoje saveznike i prijatelje." </ab>
               <ab n="21">
(21) Taj se zahtjev 
senatorima svidio. </ab>
               <ab n="22">
(22) Evo prijepisa ugovora koji su urezali 
u brončane ploče i poslali Židovima u Jeruzalem kao ispravu o 
miru i savezu:
    </ab>
               <ab n="23">
(23) "Neka sreća prati Rimljane i židovski narod na moru i 
na kopnu zavazda! A mač i neprijatelj bio od njih daleko! </ab>
               <ab n="24">
(24) Ako,
 prije svega, Rimu ili kojemu od njegovih saveznika diljem njegove 
vladavine zaprijeti rat, </ab>
               <ab n="25">
(25) židovski će se narod na njegovoj 
strani boriti svim srcem, koliko prilike budu zahtijevale. </ab>
               <ab n="26">
(26) Protivnicima 
neće davati niti ih opskrbljivati žitom, oružjem, novcem ni lađama. 
Tako je zaključio Rim. I on će vjerno vršiti svoje obaveze, a 
da ne prima jamstvo. </ab>
               <ab n="27">
(27) Isto tako, ako židovski narod bude prvi 
napadnut, Rimljani će se na njegovoj strani boriti svom dušom,
 koliko to od njih budu zahtijevale prilike. </ab>
               <ab n="28">
(28) Napadačima neće 
se davati ni žita, ni oružja, ni novaca, ni lađa. Tako je zaključio 
Rim i on će se ovih obaveza držati bez prijevare. </ab>
               <ab n="29">
(29) Takav su 
savez Rimljani sklopili sa židovskim narodom. </ab>
               <ab n="30">
(30) Ako bi pak 
poslije toga jedni ili drugi htjeli štogod dodati ili oduzeti,
 mogu to učiniti po svojoj volji, i što god dodaju ili oduzmu 
to će ih obvezivati.
    </ab>
               <ab n="31">
(31) Što se tiče zala koja im je nanio kralj Demetrije, pisali 
smo mu ovako: 'Zašto pritišćeš jarmom Židove, naše prijatelje 
i saveznike? </ab>
               <ab n="32">
(32) Potuže li se još jednom na tebe, ustat ćemo 
na obranu njihovih prava i zavojštit ćemo protiv tebe na moru 
i na kopnu.'"



</ab>
            </div>
            <div n="9" type="chapter">
               <ab n="1">
(9.1) Kad je Demetrije dočuo da je u borbi poginuo Nikanor i njegova 
vojska, ponovo je poslao Bakida i Alkima u Judeju, na čelu desnoga 
krila. </ab>
               <ab n="2">
(2) Oni se uputiše prema Galileji i opsjednuše Mesalot 
na području Arbele. Pošto su ga zauzeli, pogubili su mnogo stanovnika. 
</ab>
               <ab n="3">
(3) Prvoga mjeseca godine sto pedeset i druge utaborili su se 
pred Jeruzalemom, </ab>
               <ab n="4">
(4) a potom su sa dvadeset tisuća pješaka i 
dvije tisuće konjanika otišli u Beerzet. </ab>
               <ab n="5">
(5) Juda se sa tri tisuće 
odabranih ratnika utaborio u Eleasi. </ab>
               <ab n="6">
(6) Videći velik broj neprijatelja,
 uplašiše se. Mnogi pobjegoše iz tabora. U njem nije ostalo više 
od osam stotina ljudi. </ab>
               <ab n="7">
(7) Juda je vidio da mu se vojska raspala 
prije bitke. Klonulo mu srce jer više nije imao vremena da je 
sakupi. </ab>
               <ab n="8">
(8) Onako zabrinut reče onima koji su preostali: "Ustanimo! 
Hajdemo na protivnike! Možda ćemo ih ipak suzbiti." </ab>
               <ab n="9">
(9) Oni su 
ga odvraćali riječima: "Zasad možemo samo spasiti život, tako 
da se sa svojom braćom vratimo i nastavimo borbu. Sad nas je 
zaista premalo." </ab>
               <ab n="10">
(10) Juda odvrati: "Ne, toga neću nikad učiniti 
da od njih bježim! Ako nam je došlo vrijeme, poginimo junački 
za svoju braću i ne ostavljajmo ljage na svojoj slavi!"
    </ab>
               <ab n="11">
(11) Vojska je krenula iz tabora i stala prema njima. Konjanici 
se razdijelili na dva odreda, praćari i strijelci stupiše na 
čelo vojske, a tako i udarne čete, sve sami junaci. Bakid je 
držao desno krilo, </ab>
               <ab n="12">
(12) bojni se red približavo uza zvuk trube 
sa dva boka. </ab>
               <ab n="13">
(13) Oni na Judinoj strani i sami zatrubiše, potresla 
se zemlja od bojnog tutnja. Bitka se zapodjela ujutro i trajala 
do večera.
    </ab>
               <ab n="14">
(14) Juda je opazio da je Bakid s jezgrom svoje vojske nadesno: 
oko njega se okupili svi srčani ljudi </ab>
               <ab n="15">
(15) i razbili su desno 
krilo i gonili ga do gore Azara. </ab>
               <ab n="16">
(16) Ali kad su Sirci s lijevoga 
krila opazili da im je desno krilo provaljeno, nagnuše za Judom 
i njegovim ljudima i napadoše ih s leđa. </ab>
               <ab n="17">
(17) Zametnula se ogorčena 
borba i ranjeni su mnogi s jedne i druge strane. </ab>
               <ab n="18">
(18) I Juda je 
pao, a ostali se razbjegli.


    </ab>
               <ab n="19">
(19) Jonatan i Šimun podigli su svog brata Judu i pokopali 
ga u grobu svojih otaca u Modinu. </ab>
               <ab n="20">
(20) Oplakivao ga je sav Izrael 
i ljuto tužio za njim, naričući više dana ovako: </ab>
               <ab n="21">
(21) "O, kako 
pade junak, Izraelov spas!" </ab>
               <ab n="22">
(22) Ostala Judina djela, njegovi 
ratovi, junaštva koja je izvršio i dokazi njegove slave nisu 
zapisani jer ih bijaše u obilju.


    </ab>
               <ab n="23">
(23) Kad je poginuo Juda, podigli su glave svi bezakonici 
na svem izraelskom području i ponovo se pojavili svi zlotvori. 
</ab>
               <ab n="24">
(24) Kako je u to vrijeme pritisnula veoma velika glad, zemlja 
je prešla na njihovu stranu. </ab>
               <ab n="25">
(25) Bakid je namjerno izabirao bezbožne 
ljude da upravljaju zemljom. </ab>
               <ab n="26">
(26) Ti su kod Judinih prijatelja 
vršili premetačine i istrage i dovodili ih Bakidu, koji ih je 
kažnjavao i izvrgavao ruglu. </ab>
               <ab n="27">
(27) Tada se u Izraelu razbjesnilo 
takvo ugnjetavanje kakva nije bilo u sve vrijeme otkad se više 
nije pojavljivao prorok. </ab>
               <ab n="28">
(28) Onda se okupiše svi Judini prijatelji 
i rekoše Jonatanu: </ab>
               <ab n="29">
(29) "Otkako je umro tvoj brat Juda, nema više 
čovjeka slična njemu da se opre našim neprijateljima, Bakidu 
i mrziteljima našega naroda. </ab>
               <ab n="30">
(30) Zato te, dakle, danas biramo 
na njegovo mjesto da nam budeš poglavar i vođa u borbi koju smo 
poduzeli." </ab>
               <ab n="31">
(31) Tako je Jonatan prihvatio vodstvo i naslijedio 
svoga brata Judu.


    </ab>
               <ab n="32">
(32) Kad je Bakid za to doznao, samo je gledao da ubije Jonatana. 
</ab>
               <ab n="33">
(33) Čim je za to dočuo, Jonatan je sa svojim bratom Šimunom i 
sa svima onima koji su ih pratili pobjegao u pustinju Tekou i 
utaborio se kraj vode Asfara. </ab>
               <ab n="34">
(34) Bakid je to saznao u subotnji 
dan, pa je i on sa svim svojim vojnicima prešao preko Jordana. 
</ab>
               <ab n="35">
(35) Jonatan je poslao svoga brata, kao vođu pratnje, da zamoli 
prijatelje Nabatejce kako bi kod njih ostavili obilnu opremu. 
</ab>
               <ab n="36">
(36) Ali Amrajevi sinovi, oni iz Medabe, iziđoše i uhvatiše Ivana 
sa svim što je imao i otiđoše s tim plijenom. </ab>
               <ab n="37">
(37) Poslije tih 
događaja javili su Jonatanu i njegovu bratu Šimunu da Amrajevi 
sinovi slave veliku svadbu i da vrlo svečano iz Nadabata vode 
nevjestu, kćer jednoga od uglednih ljudi u Kanaanu. </ab>
               <ab n="38">
(38) Tada 
se oni sjetiše krvavog svršetka svoga brata Ivana. Popeše se 
i sakriše u gori. </ab>
               <ab n="39">
(39) Podigoše oči i vidješe gdje se usred nejasna 
žagora pomalja velika povorka, kako za njom slijedi ženik sa 
svojim prijateljima i braćom, a prate ih bubnjevima, glazbalima 
i bogatom opremom. </ab>
               <ab n="40">
(40) Židovi su nasrnuli na njih iz zasjede 
i stali ih ubijati. Mnogi su stradali, a ostali utekoše u goru. 
Odneseno im je sve što su imali. </ab>
               <ab n="41">
(41) Tako im se svadba okrenula 
u žalost, a zvuk glazbe u plač. </ab>
               <ab n="42">
(42) Pošto su ljuto osvetili krv 
svoga brata, vratiše se na muljevite obale Jordana.


    </ab>
               <ab n="43">
(43) Kad je to čuo Bakid, došao je u subotnji dan s mnogom 
vojskom na obalu Jordana. </ab>
               <ab n="44">
(44) Tada Jonatan reče svojim ljudima: 
"Na noge! Borimo se za svoje živote, jer danas nije kao što je 
bilo jučer i prekjučer. </ab>
               <ab n="45">
(45) Eto, rat je pred nama i za nama. 
Posvuda je voda Jordana, mulj i šikarje: nema uzmaka. </ab>
               <ab n="46">
(46) Zato 
sad zavapite k Nebu da izbjegnete sili svojih neprijatelja!" 
</ab>
               <ab n="47">
(47) Boj se zametnuo. Jonatan je pružio ruku da udari Bakida, 
ali mu je ovaj izmakao: skočio je unazad. </ab>
               <ab n="48">
(48) Onda se Jonatan 
sa svojim ljudima baci u Jordan i prepliva na drugu stranu, ali 
protivnici nisu za njima prelazili preko Jordana. </ab>
               <ab n="49">
(49) Taj je 
dan na Bakidovoj strani palo oko tisuću ljudi.


    </ab>
               <ab n="50">
(50) Vrativši se u Jeruzalem, Bakid poče u Judeji graditi 
tvrde gradove, tvrđavu u Jerihonu, Emausu, Bet Horonu, Betelu,
 Tamnati, Faratonu, Tefonu, s visokim zidovima, vratima i prijevornicama. 
</ab>
               <ab n="51">
(51) U svakoj je ostavio posadu da divlja protiv Izraela. </ab>
               <ab n="52">
(52) Utvrdio 
je Betsur, Gezer i Tvrđu. Po njima je razmjestio vojnike i zalihe 
hrane. </ab>
               <ab n="53">
(53) Pokupio je za taoce sinove zemaljskih starješina i 
stavio ih pod stražu u jeruzalemskoj Tvrđi.
    </ab>
               <ab n="54">
(54) Godine stotinu pedeset i treće, drugoga mjeseca, zapovjedio 
je Alkim da sruše zid unutarnjeg dvorišta Svetišta. Tako je uništio 
djela proroka i počeo razaranje. </ab>
               <ab n="55">
(55) U to je vrijeme Alkima udarila 
kap i spriječila njegove pothvate. Usta mu zamuknuše: onako uzet,
 nije više mogao istisnuti ni riječi niti je mogao svojoj kući 
davati naloge. </ab>
               <ab n="56">
(56) I Alkim tako umrije u živim mukama. </ab>
               <ab n="57">
(57) Kad 
je Bakid vidio da je Alkim umro, vratio se kralju i judejska 
je zemlja počinula dvije godine.


    </ab>
               <ab n="58">
(58) Svi su se bezakonici savjetovali ovim riječima: "Gle,
 Jonatan i njegovi žive mirno i bezbrižno. Hajde da sad dovedemo 
Bakida neka ih u jednoj noći pohvata sve." </ab>
               <ab n="59">
(59) Potom su otišli 
i posavjetovali se s njim. </ab>
               <ab n="60">
(60) Bakid se podigao s velikom vojskom 
i tajno pisao svim svojim pristalicama u Judeji da pohvataju 
Jonatana i njegove ljude. Ali ne mogoše tako, jer su oni doznali 
za njihovu namjeru. </ab>
               <ab n="61">
(61) Štoviše, uhvatili su pedesetak ljudi 
u zemlji, počinitelje te opačine, pa su ih pogubili.
    </ab>
               <ab n="62">
(62) Potom se Jonatan i Šimun sa svojim ljudima skloniše u 
Betbasi u pustinji. Tu su popravili ono što je ondje bilo opustošeno 
i mjesto utvrdiše. </ab>
               <ab n="63">
(63) Kad je za to doznao Bakid, skupio je sve 
svoje ljude i pozvao svoje pristaše u Judeji. </ab>
               <ab n="64">
(64) Otišao se utaboriti 
kod Betbasija, opsjedao ga više dana i izradio bojne naprave. 
</ab>
               <ab n="65">
(65) Jonatan je u gradu ostavio svoga brata Šimuna, a sam je sa 
šakom ljudi izišao na obilazak po okolini. </ab>
               <ab n="66">
(66) Tukao je Odomeru 
i njegovu braću i Fasironove sinove u njihovu taborištu. Počeli 
su vojevati i uzlažahu s vojskom. </ab>
               <ab n="67">
(67) Šimun je sa svojim ljudima 
provalio iz grada i spalio bojne naprave. </ab>
               <ab n="68">
(68) Udarivši na Bakida,
 razbiše ga i teško ga ojadiše, pomrsiše mu namjeru i vojni pohod. 
</ab>
               <ab n="69">
(69) Razgnjevi se on protiv odmetnika koji su mu savjetovali da 
dođe u tu zemlju, pobi mnoge te sa svojim ljudima odluči da se 
vrati kući. </ab>
               <ab n="70">
(70) Na tu vijest posla Jonatan k njemu poslanike 
da s njim uglave mir i povratak zarobljenika. </ab>
               <ab n="71">
(71) On na to pristade 
i ostade vjeran svojim obvezama. Zakle mu se da više nikad, dok 
god živi, neće protiv njega ništa poduzimati. </ab>
               <ab n="72">
(72) Pošto mu je 
predao roblje što ga je prije u judejskoj zemlji zarobio, Bakid 
se vratio u svoju zemlju i više nije dolazio na židovsko područje. 
</ab>
               <ab n="73">
(73) Mač je otpočinuo u Izraelu. Jonatan se nastani u Mikmasu,
 gdje je počeo suditi narodu. Iz Izraela je istrijebio bezbožnike.

</ab>
            </div>
            <div n="10" type="chapter">
               <ab n="1">
(10.1) Godine sto i šezdesete krenu Antiohov sin Aleksandar, nazvan 
Epifan, da zaposjedne Ptolemaidu. Primili su ga i on poče u njoj 
vladati. </ab>
               <ab n="2">
(2) Kad je to doprlo do ušiju kralja Demetrija, skupio 
je vrlo jaku vojsku i izišao protiv njega u boj. </ab>
               <ab n="3">
(3) Ujedno je 
Demetrije poslao Jonatanu vrlo miroljubivo pismo u kojemu mu 
obećava da će ga uzvisiti u dostojanstvu. </ab>
               <ab n="4">
(4) Zapravo je u sebi 
govorio: "Treba da s tim ljudima žurno sklopimo mir prije nego 
ga oni s Aleksandrom sklope protiv nas. </ab>
               <ab n="5">
(5) Jonatan će se sjetiti 
svih zala što smo ih nanijeli njemu, njegovoj braći i njegovu 
narodu." </ab>
               <ab n="6">
(6) Čak ga je ovlastio da diže vojsku, proizvodi oružje 
i naziva se njegovim saveznikom. Zapovjedio je da mu se iz Tvrđe 
predaju taoci.
    </ab>
               <ab n="7">
(7) Jonatan ode u Jeruzalem i poruku pročita pred svim narodom,
 a tako i pred onima u Tvrđi. </ab>
               <ab n="8">
(8) Ti su se zaista zaprepastili 
kad su čuli da mu je kralj dao pravo da diže vojsku. </ab>
               <ab n="9">
(9) Ljudi 
iz Tvrđe predali su Jonatanu taoce, a on ih je vratio njihovim 
roditeljima. </ab>
               <ab n="10">
(10) Jonatan se nastanio u Jeruzalemu i počeo ponovo 
zidati i obnavljati grad. </ab>
               <ab n="11">
(11) Napose je poslenicima zapovjedio 
da se ponovo podigne bedem, a gora Sion okruži i utvrdi klesanim 
kamenjem; oni tako i učiniše. </ab>
               <ab n="12">
(12) Pobjegli su stranci koji su 
se nalazili u tvrđavama što ih je sagradio Bakid. </ab>
               <ab n="13">
(13) Svaki je 
od njih ostavio svoj položaj i vratio se u svoju zemlju. </ab>
               <ab n="14">
(14) Jedino 
su u Betsuru ostali neki od onih koji su pogazili Zakon i zapovijedi: 
tu im bijaše utočište.
    </ab>
               <ab n="15">
(15) Kralj Aleksandar dočuo je za obećanja što ih je Demetrije 
dao Jonatanu. Kazivali su mu i o ratovima i junaštvima kojima 
su se istakli on i njegova braća i o mukama koje su morali pretrpjeti. 
</ab>
               <ab n="16">
(16) Povikao je: "Hoćemo li ikad naći takva čovjeka? Učinimo ga,
 dakle, svojim prijateljem i saveznikom!" </ab>
               <ab n="17">
(17) Napisao mu je i 
poslao pismo ovako sastavljeno: </ab>
               <ab n="18">
(18) "Kralj Aleksandar pozdravlja 
svog brata Jonatana. </ab>
               <ab n="19">
(19) Čuli smo o tebi da si hrabar i moćan 
čovjek i da si dostojan da budeš naš prijatelj. </ab>
               <ab n="20">
(20) Zato te danas 
postavljamo vrhovnim svećenikom tvog naroda i dajemo ti naslov 
kraljeva prijatelja (i ujedno mu posla grimiznu kabanicu i zlatnu 
krunu), da pristaješ uz nas i s nama sačuvaš prijateljstvo."
    </ab>
               <ab n="21">
(21) I Jonatan se odjenu svetom odjećom sedmoga mjeseca godine 
sto i šezdesete o Blagdanu sjenica. Skupio je zatim vojsku i 
nabavio mnogo oružja.


    </ab>
               <ab n="22">
(22) Kad je Demetrije za to čuo, ožalosti se i reče: </ab>
               <ab n="23">
(23) "Zašto 
smo dopustili da nas preteče Aleksandar i ugrabi prijateljstvo 
Židova i tako učvrsti svoj položaj? </ab>
               <ab n="24">
(24) Pisat ću im i ja uvjerljivo 
i ponuditi im položaj i bogatstvo, ne bi li mi bili na pomoć." 
</ab>
               <ab n="25">
(25) I posla im pismo ovog sadržaja:
    "Kralj Demetrije pozdravlja židovski narod. </ab>
               <ab n="26">
(26) Čuli smo 
i radujemo se što ste održali svoje ugovore sklopljene s nama 
i ostali nam vjerni prijatelji i što niste prešli k našim neprijateljima. 
</ab>
               <ab n="27">
(27) Ostanite nam vjerni i dalje, a mi ćemo vam dobročinstvima 
vraćati ono što za nas budete činili. </ab>
               <ab n="28">
(28) Oprostit ćemo vas mnogih 
daća i podijelit ćemo vam darove. </ab>
               <ab n="29">
(29) Već sad vas oslobađam i 
sve Židove razrješavam dažbina, poreza na sol i krunskog nameta. 
</ab>
               <ab n="30">
(30) I trećinu zemaljskih proizvoda i polovicu plodova s drveća 
što mi pripadaju otpuštam od danas pa ubuduće judejskoj zemlji 
i trima pokrajinama što su joj pridijeljene u Samariji i Galileji 
- od današnjeg dana pa zauvijek.
    </ab>
               <ab n="31">
(31) Jeruzalem neka je svet i slobodan sa svojim područjem,
 slobodan od svih desetina i daća. </ab>
               <ab n="32">
(32) Odričem se posjedovanja 
jeruzalemske Tvrđe i predajem je vrhovnom svećeniku da u njoj 
smjesti ljude koje sam izabere da je čuvaju.
    </ab>
               <ab n="33">
(33) Otpuštam bez otkupa svaku judejsku osobu odvedenu u zarobljeništvo 
izvan judejske zemlje gdje se god u mom kraljevstvu nalazila. 
Hoću da svi budu slobodni od nameta, oni i njihova stoka. </ab>
               <ab n="34">
(34) Neka 
svi blagdani, subote, mjeseci mlađaci i zakonski dani, a tako 
i tri dana prije i tri dana poslije blagdana, neka svi budu za 
sve Židove u mom kraljevstvu dani oprosta i oslobođenja. </ab>
               <ab n="35">
(35) Nitko 
neće imati pravo da i u čemu progoni ili uznemiruje nekoga od 
vas.
    </ab>
               <ab n="36">
(36) Židovi će se upisivati u kraljevsku vojsku do trideset 
tisuća ljudi, primat će plaću kakva pripada svim kraljevskim 
vojnicima. </ab>
               <ab n="37">
(37) Neki će od njih biti porazmješteni po velikim 
kraljevskim tvrđavama, a drugi će biti u povjerljivim službama 
kraljevstva. Neka njihovi zapovjednici i starješine proiziđu 
iz njihovih redova i neka žive po svojim zakonima, kako je kralj 
odredio za judejsku zemlju.
    </ab>
               <ab n="38">
(38) One tri pokrajine što su Judeji pridijeljene od Samarije 
neka se pripoje Judeji i budu njezine, tako da se nađu pod istim 
poglavarom, da ne slušaju druge vlasti osim vlasti vrhovnog svećenika.
    </ab>
               <ab n="39">
(39) Ptolemaidu s njezinim okružjem dajem na dar Svetištu 
u Jeruzalemu da se tako podmiruju troškovi Svetišta. </ab>
               <ab n="40">
(40) Ja osobno 
davat ću svake godine petnaest tisuća šekela od kraljevskih dohodaka 
u mjestima za to prikladnim. </ab>
               <ab n="41">
(41) I sve ostalo što službenici 
nisu predali kao prijašnjih godina davat će odsad za potrebe 
Hrama. </ab>
               <ab n="42">
(42) Osim toga, i onih pet tisuća srebrnih šekela što su 
ih svake godine ubirali od dohodaka Svetišta neka se otpusti 
i neka pripadne svećenicima koji vrše službu.
    </ab>
               <ab n="43">
(43) Tko god zatraži utočište u jeruzalemskom Hramu i na njegovu 
području, a kralju duguje poreze ili što drugo, bit će slobodan 
sa svim svojim imanjem što ga posjeduje u mom kraljevstvu.
    </ab>
               <ab n="44">
(44) Za gradnju i obnavljanje Svetišta neka se troškovi isto 
tako namiruju iz kraljevih dohodaka. </ab>
               <ab n="45">
(45) Jednako će se iz kraljevskih 
dohodaka namirivati i troškovi za gradnju jeruzalemskih zidova 
i okolnih utvrda te za gradnju zidova po judejskim gradovima."


    </ab>
               <ab n="46">
(46) Kad su Jonatan i narod čuli za ta obećanja, nisu povjerovali 
niti ih prihvatili, jer su se sjećali koliko je mnogo zlostavljao 
Izraela i koliko ga je ugnjetavao. </ab>
               <ab n="47">
(47) Zato su pristali uz Aleksandra,
 jer je u njihovim očima on imao miroljubive namjere. Zato su 
mu bili stalni saveznici. </ab>
               <ab n="48">
(48) Tada je kralj Aleksandar skupio 
velike snage i krenuo protiv Demetrija. </ab>
               <ab n="49">
(49) Pošto su ta dva kralja 
zametnula borbu, Demetrijeva vojska naže u bijeg, a Aleksandar 
ju je progonio i nadvladao. </ab>
               <ab n="50">
(50) Vodio je žestoku borbu do zalaska 
sunca. Toga je istog dana Demetrije poginuo.


    </ab>
               <ab n="51">
(51) Tada je Aleksandar poslao egipatskom kralju Ptolemeju 
poslanike s ovom porukom:
    </ab>
               <ab n="52">
(52) "Budući da sam se vratio u svoje kraljevstvo, sjeo na 
prijestolje svojih otaca, preuzeo vlast, razbio Demetrija i zavladao 
našom zemljom, </ab>
               <ab n="53">
(53) budući da sam zametnuo s njime boj pa smo 
razbili njega i njegovu vojsku i sjeli na njegovo kraljevsko 
prijestolje, </ab>
               <ab n="54">
(54) hajde da se sprijateljimo: daj mi svoju kćer 
za ženu, bit ću ti zet i dat ću ti, isto kao i njoj, darove tebe 
dostojne!"
    </ab>
               <ab n="55">
(55) Kralj Ptolemej odgovorio je ovako: "Sretna li dana kad 
si se vratio u zemlju svojih otaca i sjeo na njihovo kraljevsko 
prijestolje! </ab>
               <ab n="56">
(56) Sad ću ti učiniti ono što si pisao, ali mi dođi 
u susret u Ptolemaidu da se vidimo, i bit ću ti tast, kako si 
rekao."
    </ab>
               <ab n="57">
(57) Ptolemej je otišao sa svojom kćeri Kleopatrom iz Egipta 
i došao u Ptolemaidu godine sto šezdeset i druge. </ab>
               <ab n="58">
(58) Kralj Aleksandar 
došao mu u susret, a on mu dao svoju kćer Kleopatru te je u Ptolemaidi 
veličanstveno proslavio njezinu udaju, kako pristaje kraljevima.
    </ab>
               <ab n="59">
(59) Kralj Aleksandar pisao je Jonatanu da mu dođe u posjete. 
</ab>
               <ab n="60">
(60) Dođe on svečano u Ptolemaidu i sastade se sa oba kralja. 
Obdari mnogim srebrom i zlatom njih i njihove prijatelje. Podijelio 
je mnogo darova i ugodio im. </ab>
               <ab n="61">
(61) Tada su se protiv njega urotili 
pokvarenjaci iz Izraela, izraelski ološ, te ga optužili. Ali 
ih kralj nije poslušao. </ab>
               <ab n="62">
(62) Nego kralj zapovjedi da Jonatanu 
skinu njegovu odjeću i da ga odjenu grimizom, pa tako i učiniše. 
</ab>
               <ab n="63">
(63) Kralj ga posadi kraj sebe i zapovjedi svojim dostojanstvenicima: 
"Prođite s njim posred grada i objavite da se nitko ničim protiv 
njega ne smije potužiti i nitko ga ne smije ničim uznemirivati." 
</ab>
               <ab n="64">
(64) Kad su tužitelji vidjeli kakva mu se iskazuje čast, kako 
glasnici pred njim izvikuju, kako se zaogrnuo grimizom, svi pobjegoše. 
</ab>
               <ab n="65">
(65) Kralj ga je počastio, upisao ga među svoje prve prijatelje 
i postavio za vojskovođu i namjesnika. </ab>
               <ab n="66">
(66) Potom se Jonatan mirno 
i veselo vratio u Jeruzalem.

    </ab>
               <ab n="67">
(67) Godine sto šezdeset i pete došao je s Krete Demetrijev 
sin Demetrije u zemlju svojih otaca. </ab>
               <ab n="68">
(68) Kad je za to dočuo kralj 
Aleksandar, vrlo se ožalostio i vratio u Antiohiju. </ab>
               <ab n="69">
(69) Demetrije 
potvrdi Apolonija za namjesnika u Celesiriji, a ovaj sabra veliku 
vojsku te se utabori kod Jamnije. Velikom svećeniku Jonatanu 
poruči ovo:
    </ab>
               <ab n="70">
(70) "Ti mi se suprotstavljaš posve sam, tako te sam zbog 
tebe izvrgnut ruglu i sramoti. Zašto ti vladaš u gorama protiv 
nas? </ab>
               <ab n="71">
(71) Ako li se pouzdaješ u svoju vojsku, siđi k nama u dolinu 
da se tu ogledamo, jer sa mnom je snaga gradova. </ab>
               <ab n="72">
(72) Pitaj i 
doznat ćeš tko sam ja i koji su ostali što mi pomažu. Kažu da 
nam nećete odoljeti, jer su ti oci u dva maha bili u vlastitoj 
zemlji natjerani u bijeg. </ab>
               <ab n="73">
(73) Tako se ni sad nećeš oduprijeti 
konjaništvu i tolikom pješaštvu u ravnici, gdje nema kamenja 
ni stijena ni mjesta kamo da pobjegneš."
    </ab>
               <ab n="74">
(74) Kad je Jonatan čuo Apolonijevu poruku, sva mu se duša 
uzbunila. Odabrao je deset tisuća ljudi te izišao iz Jeruzalema. 
Njegov brat Šimun došao mu je u pomoć. </ab>
               <ab n="75">
(75) Utaborili se pred 
Jopom. Građani su mu zatvorili vrata, jer je u Jopi bila Apolonijeva 
posada. Započeše napadati. </ab>
               <ab n="76">
(76) Građani se uplašiše i otvoriše 
vrata, i tako Jonatan zagospodari Jopom. </ab>
               <ab n="77">
(77) Kad je za to dočuo 
Apolonije, svrsta za borbu tri tisuće konjanika i mnoštvo pješaka 
i krenu prema Azotu, kao da će samo proći, ali je odmah zaokrenuo 
u dolinu jer je imao mnoštvo konjanika u koje se uzdao. </ab>
               <ab n="78">
(78) Jonatan 
pohita za njim do Azota i tu se dvije vojske sukobiše. </ab>
               <ab n="79">
(79) Ali 
je Apolonije iza njih ostavio skrivenih tisuću konjanika. </ab>
               <ab n="80">
(80) Jonatan 
je znao da iza njega ima zasjeda. Konjanici su opkolili njegovu 
vojsku i na vojnike odapinjali strelice od jutra do mraka. </ab>
               <ab n="81">
(81) Vojska 
je dobro izdržala, onako kako je odredio Jonatan, dok su se, 
naprotiv, konji izmorili. </ab>
               <ab n="82">
(82) Šimun priskoči sa svojom vojskom 
i navali na bojni red, jer je konjaništvo već obnemoglo. Neprijatelji 
su bili slomljeni te su pobjegli.
    </ab>
               <ab n="83">
(83) Konjanici se raspršili po ravnici, a bjegunci stigli 
u Azot i ušli u hram Dagona, svoga idola, da se spase. </ab>
               <ab n="84">
(84) Ali 
je Jonatan spalio Azot i gradove oko njega te pokupio plijen 
i spalio Dagonov hram i sve one koji su se u nj sklonili. </ab>
               <ab n="85">
(85) Osam 
je tisuća ljudi palo od mača i bilo spaljeno.
    </ab>
               <ab n="86">
(86) Jonatan ode odande i utabori se kod Askalona. Tu su mu 
građani izišli u susret s velikim slavljem. </ab>
               <ab n="87">
(87) Poslije toga 
Jonatan se sa svojima vratio u Jeruzalem s obilnim plijenom.
    </ab>
               <ab n="88">
(88) Kad je kralj Aleksandar čuo za te događaje, iskaza još 
veće počasti Jonatanu. </ab>
               <ab n="89">
(89) Poslao mu je zlatnu kopču koja se 
po običaju daje kraljevskim rođacima. Poklonio mu je u posjed 
Akaron sa svim njegovim područjem.

</ab>
            </div>
            <div n="11" type="chapter">
               <ab n="1">
(11.1) Egipatski je kralj sakupio mnogo vojske kao što je pijeska 
na morskoj obali, a tako i mnogo brodova, u namjeri da se lukavo 
dočepa Aleksandrova kraljevstva i pripoji ga svome. </ab>
               <ab n="2">
(2) Pođe u 
Siriju s prijateljskim riječima. Građani su mu otvarali vrata 
gradova, izlazili mu u susret, jer je kralj Aleksandar naložio 
da ga primaju. Bio mu je tast. </ab>
               <ab n="3">
(3) Ali čim bi Ptolemej ušao u 
koji grad, ondje bi odmah smjestio posadu.
    </ab>
               <ab n="4">
(4) Kad se približavao Azotu, pokazali su mu spaljen Dagonov 
hram, opustošeni Azot s okolinom, razbacana mrtva tijela i izgorjele 
ostake onih koje je Jonatan spalio u ratu. Nagomilali su ih na 
hrpu na kraljevu putu. </ab>
               <ab n="5">
(5) Pripovijedali su kralju što je Jonatan 
učinio, željeli ga oklevetati. Ali je kralj šutio. </ab>
               <ab n="6">
(6) Jonatan 
je došao u Jopu i svečano se pridružio kralju. Pozdravili su 
se i tu prenoćili. </ab>
               <ab n="7">
(7) Jonatan je kralja ispratio do rijeke koja 
se zove Eleuter, a zatim se vratio u Jeruzalem.
    </ab>
               <ab n="8">
(8) Kralj Ptolemej zavladao je primorskim krajevima do Seleucije 
na moru. Počeo je snovati pakosne osnove protiv Aleksandra. </ab>
               <ab n="9">
(9) Poslao 
je poslanike kralju Demetriju s porukom: "Hajde da među sobom 
sklopimo savez. Dat ću ti svoju kćer koju ima Aleksandar i kraljevat 
ćeš u kraljevstvu svog oca. </ab>
               <ab n="10">
(10) Žao mi je što sam njemu dao svoju 
kćer. On mi radi o glavi."
    </ab>
               <ab n="11">
(11) Oklevetao ga je jer je poželio njegovo kraljevstvo. </ab>
               <ab n="12">
(12) Oduzeo 
mu je svoju kćer i dao je Demetriju. Raskinuo je veze s Aleksandrom,
 i njihovo neprijateljstvo postade očito. </ab>
               <ab n="13">
(13) Ptolemej je ušao 
u Antiohiju i okrunio se krunom Azije; tako se okrunio dvjema 
krunama: egipatskom i azijskom.
    </ab>
               <ab n="14">
(14) Kralj Aleksandar bio je u to vrijeme u Ciliciji, jer 
su se stanovnici onih krajeva pobunili. </ab>
               <ab n="15">
(15) Kad je Aleksandar 
za sve to čuo, pošao je protiv njega u boj. Ptolemej krenu na 
nj s jakom vojskom i natjera ga u bijeg. </ab>
               <ab n="16">
(16) Aleksandar pobježe 
u Arabiju da se ondje skloni, a Ptolemej je slavio slavlje. </ab>
               <ab n="17">
(17) Arapin 
Zabdiel odrubi Aleksandru glavu i posla je Ptolemeju. </ab>
               <ab n="18">
(18) Treći 
dan potom umro je kralj Ptolemej, a građani su pobili njegove 
posade po tvrđavama.
    </ab>
               <ab n="19">
(19) Kraljem je godine sto šezdeset i sedme postao Demetrije.

    </ab>
               <ab n="20">
(20) U to je vrijeme Jonatan sabrao one koji su bili u Judeji 
da osvoji jeruzalemsku Tvrđu. Napao ju je s mnogo bojnih naprava. 
</ab>
               <ab n="21">
(21) Tada su neki mrzitelji svog naroda, ljudi bezakonici, otišli 
kralju i javili mu kako Jonatan opsjeda Tvrđu. </ab>
               <ab n="22">
(22) Na tu se vijest 
kralj razgnjevi. Čim je to čuo, odmah krenu u Ptolemaidu. Odande 
je pisao Jonatanu da prekine opsadu i što prije dođe u Ptolemaidu 
na razgovor s njim. </ab>
               <ab n="23">
(23) Kad je Jonatan primio taj poziv, zapovjedio 
je da se nastavi opsada. U pratnji izraelskih starješina i svećenika,
 koje je izabrao, i sam se izvrže opasnosti. </ab>
               <ab n="24">
(24) Ponijevši srebra 
i zlata, odjeće i mnogo drugih darova, otišao je kralju u Ptolemaidu. 
Kralj ga primi milostivo. </ab>
               <ab n="25">
(25) Neki su ga odmetnici optuživali,
 </ab>
               <ab n="26">
(26) ali je kralj učinio s njime kao što i njegovi prethodnici: 
odlikova ga pred svim svojim prijateljima. </ab>
               <ab n="27">
(27) Potvrdio mu je 
veliko svećeništvo i sve ostale časti što ih je imao otprije 
i uvrstio ga među svoje prve prijatelje. </ab>
               <ab n="28">
(28) Jonatan je zamolio 
kralja da Judeju oslobodi od plaćanja poreza, a ujedno i tri 
pokrajine Samarije, a za to mu obeća tri stotine talenata. </ab>
               <ab n="29">
(29) Kralj 
bijaše s time sporazuman te Jonatanu o svemu tome izda pismo 
ovog sadržaja:


    </ab>
               <ab n="30">
(30) "Kralj Demetrije pozdravlja brata Jonatana i judejski 
narod. </ab>
               <ab n="31">
(31) Prijepis pisma što smo ga o vama pisali svome rođaku 
Lastenu upućujemo i vama da znate: </ab>
               <ab n="32">
(32) kralj Demetrije pozdravlja 
oca Lastena. </ab>
               <ab n="33">
(33) Odlučili smo da učinimo dobro judejskom narodu,
 svojim prijateljima i vjernim saveznicima, zbog njihove blagonaklonosti 
prema nama. </ab>
               <ab n="34">
(34) Potvrđujemo im i judejsko područje i tri pokrajine 
- Aferemu, Lidu i Ramataim - koje su bile oduzete Samariji i 
pripojene Judeji, sa svime što im pripada. Svima koji prinose 
žrtve u Jeruzalemu to je u naknadu za poreze što ih je kralj 
ondje svake godine ubirao na poljski prirod i plodove drveća. 
</ab>
               <ab n="35">
(35) Što se tiče naših ostalih prava na desetine i namete, na 
solarinu i krunski danak što nam pripada, sve im to od danas 
otpuštamo. </ab>
               <ab n="36">
(36) Ništa od toga neće biti opozvano odsele pa dovijeka. 
</ab>
               <ab n="37">
(37) Zato se sad pobrinite i načinite od ovoga prijepis, pa dajte 
Jonatanu da se na svetoj Gori stavi na vidljivo mjesto."

    </ab>
               <ab n="38">
(38) Kad je kralj Demetrije vidio da mu se zemlja pod njegovom 
vladom umirila i da mu se više nitko ne opire, otpustio je sve 
svoje čete, svaku u svoje mjesto, osim onih stranih, koje je 
unovačio na otocima pogana. Zato su ga zamrzile sve čete njegovih 
otaca. </ab>
               <ab n="39">
(39) Tada je Trifon, koji je prije pristajao uz Aleksandra,
 videći da se sve čete bune protiv Demetrija, otišao k Arapinu 
Jamlikuu, koji je odgajao Aleksandrova sina Antioha. </ab>
               <ab n="40">
(40) Usrdno 
ga je nagovarao da mu preda dječaka, da se sin zakralji umjesto 
svog oca. Obavijestio ga je o svemu što je učinio Demetrije i 
kako ga mrze njegove čete. Ondje je ostao mnogo vremena.
    </ab>
               <ab n="41">
(41) Međuto je Jonatan zatražio od kralja Demetrija da iz 
jeruzalemske Tvrđe i ostalih tvrđava povuče posade koje su neprestano 
ratovale s Izraelcima. </ab>
               <ab n="42">
(42) Demetrije je poručio Jonatanu: "Ne 
samo da ću to za tebe i tvoj narod učiniti negu ću tebe i tvoj 
narod obasuti častima čim mi se za to pruži prilika. </ab>
               <ab n="43">
(43) Zasad 
bi dobro učinio kad bi mi u pomoć poslao ljude, jer su mi se 
sve moje čete iznevjerile."
    </ab>
               <ab n="44">
(44) Jonatan mu je u Antiohiju poslao tri tisuće ljudi vičnih 
ratu. Kad su stigli kralju, on se njihovu dolasku silno obradova.
    </ab>
               <ab n="45">
(45) Gotovo stotinu i dvadeset tisuća građana okupilo se usred 
grada u namjeri da ubiju kralja. </ab>
               <ab n="46">
(46) Kralj je utekao u dvor, 
a građani zaposjeli ulice i počeli napadati. </ab>
               <ab n="47">
(47) Tada kralj pozva 
u pomoć Židove. Oni se svi odmah skupiše oko njega, potom se 
raziđoše po gradu i toga dana pobiše do stotinu tisuća stanovnika. 
</ab>
               <ab n="48">
(48) Zapalili su grad i pokupili toga dana mnogo plijena i tako 
izbaviše kralja. </ab>
               <ab n="49">
(49) Kad su građani vidjeli da Židovi po miloj 
volji gospodare gradom, klonuli su srcem i zavapili kralju: </ab>
               <ab n="50">
(50) "Pruži 
nam desnicu, pa neka Židovi prestanu udarati na nas i na grad." 
</ab>
               <ab n="51">
(51) Odbacili su oružje te sklopili mir. Židovi su se proslavili 
pred kraljem i pred svima pripadnicima njegova kraljevstva. Istakli 
su se u njegovim državama i vratili u Jeruzalem s mnogo plijena. 
</ab>
               <ab n="52">
(52) Kralj je Demetrije opet sjeo na svoje kraljevsko prijestolje,
 i zemlja je pod njegovom upravom bila mirna. </ab>
               <ab n="53">
(53) Ali je prekršio 
sva svoja obećanja, zavadio se s Jonatanom, nije više priznavao 
njegovih usluga nego ga silno žalostio.

    </ab>
               <ab n="54">
(54) Poslije toga vratio se Trifon i s njim dječak Antioh,
 koji se zakraljio i ovjenčao krunom. </ab>
               <ab n="55">
(55) Tada su se oko njega 
skupile sve čete kojih se Demetrije riješio. Zaratile su s Demetrijem,
 natjerale ga u bijeg i porazile. </ab>
               <ab n="56">
(56) Trifon se dočepao slonova 
i zavladao Antiohijom.
    </ab>
               <ab n="57">
(57) Mladi je Antioh pisao Jonatanu ovo: "Potvrđujem te za 
vrhovnog svećenika i postavljam te nad četiri pokrajine i određujem 
da budeš među kraljevim prijateljima." </ab>
               <ab n="58">
(58) Ujedno mu je poslao 
zlatno posuđe i stolni pribor, ovlastio ga da pije iz zlatnih 
čaša, da se oblači u grimiz i nosi zlatnu kopču. </ab>
               <ab n="59">
(59) Njegova 
brata Šimuna postavio je za vojskovođu od Tirskih stepenica do 
međa egipatskih. </ab>
               <ab n="60">
(60) Jonatan krenu na obilazak Prekorječja i 
gradova. Sva sirska vojska prešla je na njegovu stranu da se 
s njim zajedno bori. Kad je došao u Askalon, građani su ga svečano 
dočekali. </ab>
               <ab n="61">
(61) Odande je otišao u Gazu. Gaza je zatvorila vrata,
 pa ju je uzeo opsjedati, a okolicu paliti i plijeniti. </ab>
               <ab n="62">
(62) Gažani 
su stali Jonatana zaklinjati, a on im dade mira, ali je sinove 
njihovih starješina uzeo za taoce i poslao ih u Jeruzalem. Potom 
je prošao zemljom do Damaska.
    </ab>
               <ab n="63">
(63) Jonatan je čuo da su Demetrijevi zapovjednici došli u 
Kedeš u Galileji s velikom vojskom da ga maknu s dužnosti. </ab>
               <ab n="64">
(64) On 
krenu prema njima, a svoga brata Šimuna ostavi u zemlji. </ab>
               <ab n="65">
(65) Šimun 
je opsjedao Betsur, napadao ga mnogo dana i opkoljavao stanovnike. 
</ab>
               <ab n="66">
(66) Tada ga zamoliše za mir, a on prihvati. Ali moradoše isprazniti 
to mjesto, a on zaposjede grad i smjesti u nj posadu. </ab>
               <ab n="67">
(67) Jonatan 
se sa svojom vojskom utaborio kod Genezaretskoga jezera, a u 
ranu su zoru dosegli ravnicu Hasor. </ab>
               <ab n="68">
(68) Strana vojska pođe ravnicom 
da ga presretne, pošto mu je u gorama postavila zasjedu. Dok 
je ta vojska nadirala ravno, </ab>
               <ab n="69">
(69) ljudi iz zasjede izbili su iz 
skrovišta i zametnuli bitku. </ab>
               <ab n="70">
(70) Svi se Jonatanovi ljudi razbježaše,
 nijedan od njih nije ostao, osim Matatije, Apsalomova sina, 
i Jude, Halfijeva sina, zapovjednika njegovih vojnika. </ab>
               <ab n="71">
(71) Tada 
Jonatan razdrije odjeću na sebi, glavu posu prašinom i pomoli 
se. </ab>
               <ab n="72">
(72) Vrati se u borbu i suzbi neprijatelja i natjera ga u 
bijeg. </ab>
               <ab n="73">
(73) Kad su to vidjeli oni koji bijahu pobjegli, vratiše 
se k njemu te su s njim tjerali neprijatelja do Kedeša, do njegova 
tabora, pa se tu i oni utaboriše. </ab>
               <ab n="74">
(74) Taj su dan pale tri tisuće 
ljudi tuđinske vojske. Jonatan se tada vrati u Jeruzalem.


</ab>
            </div>
            <div n="12" type="chapter">
               <ab n="1">
(12.1) Videći da mu je pogodna prilika, Jonatan izabra ljude i posla 
ih u Rim da s Rimljanima potvrde i obnove prijateljstvo. </ab>
               <ab n="2">
(2) Jednaka 
je pisma poslao i Spartancima i drugima. </ab>
               <ab n="3">
(3) Tako su oni otišli 
u Rim, ušli u senat i rekli: "Veliki svećenik Jonatan i narod 
židovski poslaše nas da među sobom obnovimo prijateljstvo i savezništvo 
kakvo je bilo prije." </ab>
               <ab n="4">
(4) Dali su im pisma za vlasti svake zemlje,
 s preporukom da ih upute u miru u judejsku zemlju.
    </ab>
               <ab n="5">
(5) Evo prijepisa pisma koje je Jonatan pisao Spartancima:
    </ab>
               <ab n="6">
(6) "Veliki svećenik Jonatan, narodno vijeće, svećenici i 
ostali narod židovski pozdravljaju svoju braću Spartance. </ab>
               <ab n="7">
(7) Već 
prije poslao je Arije, koji je vladao među vama, velikom svećeniku 
Oniji pismo u kojem potvrđuje da ste naša braća, kako to pokazuje 
priloženi prijepis. </ab>
               <ab n="8">
(8) Onija je s počastima dočekao čovjeka koji 
je bio poslan i primio je pismo koje je jasno govorilo o savezništvu 
i prijateljstvu. </ab>
               <ab n="9">
(9) Što se nas tiče, iako nam to ne bi bilo potrebno 
budući da nam za utjehu stoje na raspolaganju Svete knjige, </ab>
               <ab n="10">
(10) pokušali 
smo nekoga poslati da se obnovi bratstvo i prijateljstvo koje 
nas s vama veže, da se ne otuđimo od vas, jer je proteklo mnogo 
vremena od vašeg poslanstva. </ab>
               <ab n="11">
(11) Mi se vas neprestano sjećamo 
u svako doba i u svakoj prilici, o blagdanima i ostalim svečanim 
danima, kad prinosimo žrtve i molimo, kako se pristoji i dolikuje 
sjećati se braće. </ab>
               <ab n="12">
(12) Radujemo se vašoj slavi. </ab>
               <ab n="13">
(13) Oko nas su 
se umnožile nevolje i ratovi i na nas su zavojštili kraljevi 
naši susjedi. </ab>
               <ab n="14">
(14) U tim ratovima nismo vam htjeli biti na teret,
 kao ni ostalim našim saveznicima i prijateljima, </ab>
               <ab n="15">
(15) jer nam 
s Neba dolazi pomoć koja nas jača. Tako smo izbavljeni od svojih 
neprijatelja, a oni su poniženi. </ab>
               <ab n="16">
(16) Izabrali smo, dakle, Antiohova 
sina Numenija i Jasonova sina Antipatra i poslali ih k Rimljanima 
da s njima obnove prijateljstvo i savez koji nas je ujedinjavao 
prije. </ab>
               <ab n="17">
(17) Njima smo naložili da pođu i k vama, da vas pozdrave 
i uruče vam naša pisma o obnavljanju bratstva. </ab>
               <ab n="18">
(18) I sad će nam 
biti drago ako nam na to odgovorite."
    </ab>
               <ab n="19">
(19) Ovo je prijepis pisma što su ga oni poslali Oniji:
    </ab>
               <ab n="20">
(20) "Spartanski kralj Arije pozdravlja velikog svećenika 
Oniju. </ab>
               <ab n="21">
(21) Našlo se u spisu o Spartancima i Židovima da su braća 
i da su od Abrahamova roda. </ab>
               <ab n="22">
(22) Sad, kad to znamo, bit će nam 
drago ako nam pišete o vašem blagostanju. </ab>
               <ab n="23">
(23) Mi vam pišemo ovako: 
vaša stada i vaša dobra naša su, a naša su vaša. Zato smo odredili 
da vam se u tom smislu donese poruka."


    </ab>
               <ab n="24">
(24) Uto je Jonatan dočuo da su se Demetrijevi zapovjednici 
vratili s jačom vojskom nego prije da udare na nj. </ab>
               <ab n="25">
(25) Izišao 
je iz Jeruzalema i krenuo prema njima u zemlju Hamat, jer im 
nije htio dopustiti da uđu u njegovu zemlju. </ab>
               <ab n="26">
(26) Poslao je uhode 
u njihov tabor. Ti su se vratili i javili mu kako se spremaju 
da noću navale na njih. </ab>
               <ab n="27">
(27) Kad je zašlo sunce, Jonatan je zapovjedio 
svojima da bde i oružje drže pod rukom, da svu noć budu spremni 
na boj. Oko tabora postavio je predstraže.
    </ab>
               <ab n="28">
(28) Na vijest da su Jonatan i njegovi spremni na boj, neprijatelji 
su se uplašili i klonuli srcem te su u svom taboru zapalili vatre. 
</ab>
               <ab n="29">
(29) Ali Jonatan i njegovi vojnici nisu do jutra znali za njihov 
odlazak, jer su vidjeli da gore vatre. </ab>
               <ab n="30">
(30) Jonatan ih stade goniti,
 ali ih ne stiže budući da su prešli rijeku Eleuter. </ab>
               <ab n="31">
(31) Jonatan 
je odatle krenuo protiv Arapa koji se zovu Zabadejci te ih razbio 
i oplijenio. </ab>
               <ab n="32">
(32) Zatim je digao tabor i došao u Damask i prošao 
svu tu zemlju. </ab>
               <ab n="33">
(33) A Šimun se zaputio i dopro sve do Askalona 
i susjednih mjesta. Skrenuo je u Jopu i zauzeo je. </ab>
               <ab n="34">
(34) Čuo je,
 naime, da stanovnici kane to mjesto predati Demetrijevim pristašama. 
U nj je smjestio posadu da ga čuvaju.


    </ab>
               <ab n="35">
(35) Kad se Jonatan vratio, sazvao je skupštinu narodnih starješina 
i s njima odlučio da u Judeji sagradi tvrđave, </ab>
               <ab n="36">
(36) da nadogradi 
jeruzalemske zidove, podigne visoku pregradu između Tvrđe i grada 
i tako odijeli Tvrđu od grada, osami je da njezini ljudi ne mogu 
ni kupovati ni prodavati. </ab>
               <ab n="37">
(37) Sabrali su se da ponovo ozidaju 
grad. Srušio se dio zida na potoku s istočne strane. Obnovili 
su četvrt zvanu Kafenata. </ab>
               <ab n="38">
(38) A Šimun ponovo sagradi Adidu u 
Šefeli, utvrdi je i namjesti vrata s prijevornicama.


    </ab>
               <ab n="39">
(39) Trifon je snovao da zavlada Azijom, ovjenča se krunom 
i digne ruku na kralja Antioha. </ab>
               <ab n="40">
(40) Bojeći se da ga Jonatan ne 
spriječi i da na nj, ako ustreba, ne zavojšti, smišljao je kako 
bi ga uhvatio i ubio. Krenuo je u Betšan.
    </ab>
               <ab n="41">
(41) Jonatan iziđe preda nj sa četrdeset tisuća ljudi izabranih 
za borbu. Došao je u Betšan. </ab>
               <ab n="42">
(42) Trifon je vidio kako je došao 
s velikom vojskom pa se pobojao na nj staviti ruku. </ab>
               <ab n="43">
(43) I tako 
ga primi s počastima, preporuči ga svim svojim prijateljima, 
obdari ga i svojim prijateljima i četama zapovjedi da ga slušaju 
kao njega samoga. </ab>
               <ab n="44">
(44) Jonatanu je rekao: "Zašto si zamarao sav 
taj narod kad među nama ne prijeti rat? </ab>
               <ab n="45">
(45) Pošalji ih, dakle,
 svojim kućama, izaberi nekoliko ljudi da te prate pa hajde sa 
mnom u Ptolemaidu. Predat ću ti taj grad kao i ostale tvrđave,
 ostatak četa i sve službenike, zatim ću se vratiti i otići, 
jer radi toga sam i došao."
    </ab>
               <ab n="46">
(46) Jonatan mu povjerova i učini kako je on rekao. Otpustio 
je čete da odu u židovsku zemlju. </ab>
               <ab n="47">
(47) Uza se je ostavio tri tisuće 
ljudi, od kojih je dvije tisuće odvojio u Galileji, a tisuću 
ih je pošlo s njim. </ab>
               <ab n="48">
(48) Kad je Jonatan ušao u Ptolemaidu, njezini 
stanovnici zatvoriše vrata, uhvatiše ga i posjekoše sve njegove 
pratioce. </ab>
               <ab n="49">
(49) Trifon je poslao pješake i konjanike u Galileju 
i u veliku ravnicu da pobiju sve Jonatanove pristalice. </ab>
               <ab n="50">
(50) Ti 
su doznali da je Jonatan uhvaćen i da je poginuo zajedno sa svima 
svojima. Ohrabrili su jedni druge i pošli stisnutih redova, spremni 
za boj. </ab>
               <ab n="51">
(51) Kad su progonitelji vidjeli da im je život ugrožen,
 vratiše se. </ab>
               <ab n="52">
(52) Svi su živi i zdravi došli u židovsku zemlju. 
Oplakivali su Jonatana i njegovu pratnju. Bili su puni straha. 
Sav je narod tugovao.
    </ab>
               <ab n="53">
(53) Svi su pogani oko njih nastojali da ih istrijebe. Govorili 
su: "Nemaju ni vođe ni pomoćnika. Vrijeme je da udarimo na njih,
 pa ćemo im zatrti spomen među ljudima!"



</ab>
            </div>
            <div n="13" type="chapter">
               <ab n="1">
(13.1) Šimun je saznao da je Trifon sabrao veliku vojsku da upadne 
u judejsku zemlju i da je opustoši. </ab>
               <ab n="2">
(2) Kad je vidio gdje narod 
strepi od straha, došao je u Jeruzalem i skupio ga. </ab>
               <ab n="3">
(3) Tješio 
je narod govoreći:
    "Dobro znate što smo ja i moja braća i kuća mog oca učinili 
za Zakon i za Sveto mjesto. Poznati su vam i ratovi i nevolje 
koje smo pretrpjeli. </ab>
               <ab n="4">
(4) Sva su moja braća izginula za Izrael. 
Ja sam ostao sam. </ab>
               <ab n="5">
(5) U vrijeme ugnjetavanja nikako ne želim svog 
života štedjeti. Nisam bolji od svoje braće. </ab>
               <ab n="6">
(6) Nego radije ću 
osvetiti svoj narod, Sveto mjesto, vaše žene i vašu djecu, jer 
su se svi pogani, gonjeni mržnjom, udružili da nas zatru."
    </ab>
               <ab n="7">
(7) Čim je narod čuo te riječi, rasplamtio se duh u njemu. 
</ab>
               <ab n="8">
(8) Odgovorili su mu jakim glasom: "Ti si naš vođa namjesto Jude 
i svoga brata Jonatana! </ab>
               <ab n="9">
(9) Preuzmi vodstvo u našem ratu. Što 
nam god ti zapovjediš, mi ćemo izvršiti."
    </ab>
               <ab n="10">
(10) Sabrao je sve ljude sposobne za borbu i žurno dovršio 
zidove Jeruzalema i unaokolo ga utvrdio. </ab>
               <ab n="11">
(11) Poslao je u Jopu 
Apsalomova sina Jonatana i s njim znatnu vojsku. Taj je odande 
izagnao stanovnike i ondje se nastanio.


    </ab>
               <ab n="12">
(12) Trifon se podigao s velikom vojskom iz Ptolemaide da 
navali na židovsku zemlju. S njime je bio zasužnjeni Jonatan. 
</ab>
               <ab n="13">
(13) Šimun se utaborio kod Adide naprama ravnici. </ab>
               <ab n="14">
(14) Kad je Trifon 
doznao da je Šimun zamijenio svoga brata Jonatana i da kani s 
njim zametnuti boj, poslao je poslanike da mu kažu: </ab>
               <ab n="15">
(15) "Zbog 
srebra što ga tvoj brat Jonatan duguje kraljevskoj blagajni za 
službe što ih je obnašao držimo ga u sužanjstvu. </ab>
               <ab n="16">
(16) Zato sad 
pošalji stotinu srebrnih talenata i dva njegova sina kao taoce,
 da se, kad bude pušten na slobodu, ne odmetne od nas. Onda ćemo 
ga pustiti."
    </ab>
               <ab n="17">
(17) Premda je Šimun znao da mu glasnici lažu, ipak je poslao 
po srebro i dječake da na sebe ne navuče veliko neprijateljstvo 
naroda. </ab>
               <ab n="18">
(18) Jer bi inače rekli da je Jonatan poginuo zato što 
on nije poslao novce i dječake. </ab>
               <ab n="19">
(19) Zato je poslao dječake i 
stotinu talenata, ali ga Trifon prevari i ne posla Jonatana. 
</ab>
               <ab n="20">
(20) Poslije toga Trifon je krenuo da osvoji zemlju i opustoši 
je. Odabrali su zaobilazni put prema Adori. Šimun mu se isprečavao 
sa svojom vojskom kuda god je on prolazio. </ab>
               <ab n="21">
(21) A oni koji su 
bili u Tvrđi poslaše Trifonu poslanike, tražeći da brzo dođe 
k njima kroz pustinju i opskrbi ih hranom. </ab>
               <ab n="22">
(22) Tada Trifon odredi 
da onamo odu svi njegovi konjanici, ali je te noći pao tako obilan 
snijeg da nisu mogli krenuti. Digao je tabor i otišao u Galaaditidu. 
</ab>
               <ab n="23">
(23) Nadomak Baskame ubio je Jonatana, koga tu i pokopaše. </ab>
               <ab n="24">
(24) Potom 
se Trifon vratio u svoju zemlju.

koju je sagradio Šimun

    </ab>
               <ab n="25">
(25) Šimun je poslao po kosti svoga brata Jonatana i ukopao 
ga u Modinu, gradu svojih otaca. </ab>
               <ab n="26">
(26) Za njim je žalio sav Izrael 
i oplakivao ga mnogo dana. </ab>
               <ab n="27">
(27) Šimun je na grobnici svog oca 
i svoje braće podigao nadgrobnik od kamena uglađena straga i 
sprijeda, a tako visok da se vidio iz daljine. </ab>
               <ab n="28">
(28) Podigao je 
sedam piramida, jednu prema drugoj, ocu i majci i četvorici braće. 
</ab>
               <ab n="29">
(29) Načinio im je podnožja, okružio ih visokim stupovima, na 
stupove je na vječni spomen postavio bojnu opremu, a uz bojnu 
opremu klesane lađe da ih vide svi koji plove morem. </ab>
               <ab n="30">
(30) Takva 
je grobnica koju je podigao u Modinu i koja postoji i dan-danas.


    </ab>
               <ab n="31">
(31) Trifon je mladoga kralja Antioha pogubio na prijevaru. 
</ab>
               <ab n="32">
(32) Zavladao je namjesto njega, ovjenčao se krunom Azije i time 
navalio mnogo zla na zemlju. </ab>
               <ab n="33">
(33) A Šimun je ponovo sagradio tvrđave 
po Judeji, obzidao ih visokim kulama i velikim zidovima, s vratima 
i prijevornicama, i tvrđave je opskrbio hranom. </ab>
               <ab n="34">
(34) Potom je 
Šimun izabrao ljude i poslao ih kralju Demetriju da zemlji isposluju 
oprost, jer je Trifon znao samo otimati. </ab>
               <ab n="35">
(35) Kralj Demetrije 
poslao je odgovor na njihov zahtjev u pismu sastavljenu ovako:
    </ab>
               <ab n="36">
(36) "Kralj Demetrije pozdravlja vrhovnog svećenika Šimuna,
 prijatelja kraljeva, starješine i judejski narod. </ab>
               <ab n="37">
(37) Primili 
smo zlatnu krunu i palmovu grančicu koju ste nam poslali, pa 
smo pripravni da s vama sklopimo potpuni mir i da pišemo svojim 
službenicima da vas oproste od poreza. </ab>
               <ab n="38">
(38) Sve ono što smo s 
vama uglavili neka ostane na snazi i tvrđave što ste ih sagradili 
neka su vaše. </ab>
               <ab n="39">
(39) Opraštamo vam dosadašnje prijestupe i propuste 
i krunu koju dugujete. A ako se kakav drugi porez ubirao u Jeruzalemu,
 neka se više ne zahtijeva. </ab>
               <ab n="40">
(40) Ako su koji od vas kadri da se 
uvrste u moju tjelesnu stražu, neka se upišu. Neka među nama 
vlada mir."
    </ab>
               <ab n="41">
(41) Godine sto sedamdesete skinut je jaram pogana s Izraela,
 </ab>
               <ab n="42">
(42) i narod je u svojim poveljama i ugovorima počeo pisati: 
"Prve godine istaknutog vrhovnog svećenika, židovskog vojskovođe 
i glavara Šimuna."


    </ab>
               <ab n="43">
(43) U te dane opkoli Šimun Gezer da bi ga zaposjeo vojskom. 
Načinio je kule na kotačima i njima se poslužio protiv grada. 
Prolomio je jedan od bedema i osvojio ga. </ab>
               <ab n="44">
(44) Oni s kule uskočili 
su u mjesto. U gradu nasta velika strka. </ab>
               <ab n="45">
(45) Građani se sa ženama 
i djecom popeli na bedeme, trgali na sebi odjeću i Šimunu iza 
glasa dovikivali da s njima sklopi mir: </ab>
               <ab n="46">
(46) "Ne postupaj s nama 
po našoj zloći nego po svojem milosrđu!" </ab>
               <ab n="47">
(47) Šimun se s njima 
sporazumio i prestao je na njih udarati, ali ih je istjerao iz 
grada, očistio kuće u kojima su držali idole, a zatim uđe uz 
pjesme i hvalospjeve. </ab>
               <ab n="48">
(48) Uklonio je odande svaku nečistoću, 
naselio ljude koji vrše Zakon, utvrdio grad pa onda u njemu sebi 
uredio boravište.


    </ab>
               <ab n="49">
(49) Onima koji su bili u jeruzalemskoj Tvrđi nije se dopuštalo 
da odlaze iz zemlje ili da u nju idu, da kupuju ili prodaju. 
Ljuto su izgladnjeli. Mnogi su od njih svisnuli od gladi. </ab>
               <ab n="50">
(50) Zavapili 
su k Šimunu da s njima sklopi mir, a on tako i učini, ali ih 
odande istjera i očisti Tvrđu od svake poganštine. </ab>
               <ab n="51">
(51) Židovi 
su u nju ušli dvadeset i trećega dana drugoga mjeseca godine 
sto sedamdeset i prve. Klicali su noseći palmove grane, pjevali 
himne i hvalospjeve uz citare, harfe i cimbale, jer velik neprijatelj 
bijaše slomljen i izbačen iz Izraela. </ab>
               <ab n="52">
(52) Šimun je odredio da 
se svake godine taj dan svetkuje s veseljem. Utvrdio je hramsku 
goru kraj Tvrđe te se ondje sa svojima nastanio.
    </ab>
               <ab n="53">
(53) Kad je Šimun vidio da mu je sin Ivan odrastao do muževne 
dobi, postavi ga zapovjednikom svih snaga. Ivan se smjestio u 
Gezeru.


</ab>
            </div>
            <div n="14" type="chapter">
               <ab n="1">
(14.1) Godine sto sedamdeset i druge skupio je kralj Demetrije svoju 
vojsku i pošao u Mediju da dobije pomoć za rat protiv Trifona. 
</ab>
               <ab n="2">
(2) Kad je perzijski i medijski kralj Arsak čuo da je Demetrije 
došao na njegovo područje, posla jednog od svojih zapovjednika 
da ga uhvati živa. </ab>
               <ab n="3">
(3) Taj je otišao i porazio Demetrijevu vojsku,
 a njega uhvatio i doveo Arsaku, koji ga zatvori. </ab>
               <ab n="4">
(4) Zemlja je 
bila mirna za sve Šimunove vlade.
    Radio je na dobro svog naroda,
        i njegovu su vlast voljeli
        i njegovu slavu za sveg mu života.
</ab>
               <ab n="5">
(5) Uz ostala slavna djela
        zauze Jopu, od nje učini svoju
            luku
        i sebi otvori pristup k morskim
            otocima.
</ab>
               <ab n="6">
(6) Razmakao je međe svog naroda,
        zadržao zemlju u ruci
</ab>
               <ab n="7">
(7)     i skupio mnoštvo zarobljenika.
    Zagospodario je Gezerom, Betsurom
            i Tvrđom,
        odande je uklonio poganštinu
        i nitko se nije našao da mu odoli.
</ab>
               <ab n="8">
(8) Ljudi su mirno obrađivali zemlju,
        zemlja je davala svoj prirod,
        a drveće u ravnici plodove.
</ab>
               <ab n="9">
(9) Starci su na trgovima sjedili,
        svi su razgovarali o blagostanju,
        mladići su nosili raskošnu odoru
            i oklop.
</ab>
               <ab n="10">
(10) Gradove je opskrbio živežem,
        opremio ih utvrdama,
        slava mu se pronijela do nakraj
            svijeta.
</ab>
               <ab n="11">
(11) Smirio je zemlju
        te Izrael doživje veliku radost.
</ab>
               <ab n="12">
(12) Svatko je sjedio pod svojom lozom
            i smokvom
        i nitko ga nije uznemirivao.
</ab>
               <ab n="13">
(13) Nestali su svi što su ga u zemlji
            napadali,
        i tih su dana kraljevi bili poraženi.
</ab>
               <ab n="14">
(14) Pridizao je ponizne u svom narodu
        i suzbijao sve bezbožnike
            i zlikovce.
    Obdržavao je Zakon,
</ab>
               <ab n="15">
(15)     vratio slavu Svetištu
        i obogatio ga mnogim posuđem.


    </ab>
               <ab n="16">
(16) Kad se u Rimu i do same Sparte saznalo da je Jonatan 
umro, nastade velika žalost. </ab>
               <ab n="17">
(17) Ali su čuli da ga je kao vrhovni 
svećenik naslijedio njegov brat Šimun, da je zavladao zemljom 
i gradovima u njoj </ab>
               <ab n="18">
(18) i zato su mu pisali na brončanim pločicama 
da s njim obnove prijateljstvo i savezništvo koje su već uglavili 
s njegovim bratom Judom i Jonatanom. </ab>
               <ab n="19">
(19) To se pročitalo pred 
skupštinom u Jeruzalemu.
    </ab>
               <ab n="20">
(20) Evo prijepisa pisma što su ga poslali Spartanci:
    "Glavari i grad Spartanaca pozdravljaju velikog svećenika 
Šimuna, starješine, svećenike i sav ostali židovski narod, svoju 
braću. </ab>
               <ab n="21">
(21) Poslanici koje ste poslali našem narodu kazivali su 
nam o vašoj slavi i časti i obradovali smo se njihovu dolasku. 
</ab>
               <ab n="22">
(22) Mi smo njihov izvještaj zapisali u narodnom vijeću ovako: 
židovski poslanici, Antiohov sin Numenije i Jasonov sin Antipater,
 došli su da s nama obnove prijateljstvo. </ab>
               <ab n="23">
(23) I narod je odlučio 
da ljude primi s počastima i da se prijepis njihova izvješća 
stavi među javne spise, da spartanski narod na to sačuva uspomenu. 
Osim toga, jedan je prijepis načinjen za vrhovnog svećenika Šimuna."
    </ab>
               <ab n="24">
(24) Poslije toga Šimun je poslao Numenija u Rim s velikim 
zlatnim štitom, teškim tisuću mina, da s Rimljanima utvrdi savez.


    </ab>
               <ab n="25">
(25) Kad je narod saznao za te događaje, reče: "Kako da zahvalimo 
Šimunu i njegovim sinovima? </ab>
               <ab n="26">
(26) Jer on se pokazao čvrst, kao 
i njegova braća i kuća njegova oca. U bojevima je junački odbio 
izraelske neprijatelje i izvojštio slobodu." I ispisaše brončane 
pločice, koje su postavili na stupove na gori Sionu. </ab>
               <ab n="27">
(27) A evo,
 u prijepisu, što su napisali:
    "Osamnaestog dana mjeseca Elula godine sto sedamdeset i druge,
 a to je treća godina velikog svećenika Šimuna, u Asaramelu, 
</ab>
               <ab n="28">
(28) na velikoj skupštini svećenika, naroda, narodnih knezova 
i zemaljskih starješina objavilo se slijedeće:
    </ab>
               <ab n="29">
(29) Dok su se česti ratovi vodili u zemlji, Matatijin sin 
Šimun, potomak Joaribovih sinova, i njegova braća izlagali su 
se opasnosti i opirali se protivnicima svog naroda da održe svoje 
Svetište i Zakon i uvelike su proslavili narod. </ab>
               <ab n="30">
(30) Jonatan je 
okupio narod i postao veliki svećenik, a zatim se pridružio svom 
narodu. </ab>
               <ab n="31">
(31) Neprijatelji Židova naumili su osvojiti njihovu zemlju 
da opustoše njihovo područje i dignu ruke na Svetište. </ab>
               <ab n="32">
(32) Tada 
je ustao Šimun i počeo vojevati za narod. Dao je mnogo svoga 
blaga, opremao oružjem hrabre ljude svog naroda i davao im plaću. 
</ab>
               <ab n="33">
(33) Utvrdio je židovske gradove i Betsur na židovskoj međi, gdje 
se prije nalazilo neprijateljsko oružje, i ondje je smjestio 
posadu židovskih ratnika. </ab>
               <ab n="34">
(34) Utvrdio je i Jopu na moru i Gezer 
u azotskom kraju, gdje su prije bili neprijatelji. Ondje je naselio 
Židove i ostavio im sve što im je trebalo za uzdržavanje. </ab>
               <ab n="35">
(35) Narod 
je upoznao Šimunovu vjernost i slavu kojom je on nakanio ovjenčati 
svoj narod. Zbog svih njegovih zasluga, zbog pravde i vjernosti 
narodu i jer je svime nastojao da podigne narod, postaviše ga 
za svoga vođu i velikog svećenika. </ab>
               <ab n="36">
(36) Onih dana on je uspio 
odstraniti pogane iz zemlje koju su zaposjeli i one iz Davidova 
grada u Jeruzalemu, gdje su se utvrdili i odakle su provaljivali 
i onečišćivali okolicu Svetišta i tako teško obeščašćivali njegovu 
svetost. </ab>
               <ab n="37">
(37) Smjestio je ondje židovske ratnike i utvrdio Tvrđu 
da zemlja i grad budu sigurni. Podigao je i jeruzalemske zidove. 
</ab>
               <ab n="38">
(38) Zato mu je kralj Demetrije potvrdio vrhovno svećeništvo, 
</ab>
               <ab n="39">
(39) podigao ga u red svojih prijatelja i okružio ga velikim sjajem. 
</ab>
               <ab n="40">
(40) Jer je kralj čuo kako Rimljani Židove nazivaju svojim prijateljima,
 saveznicima i braćom i kako su Šimunove poslanike počastili,
 </ab>
               <ab n="41">
(41) a Židovi i svećenici zaključili neka im Šimun bude vođa 
i veliki svećenik dovijeka, dok ne ustane vjerodostojan prorok. 
</ab>
               <ab n="42">
(42) Neka im bude upravitelj te određuje one koji će se brinuti 
za dobro Svetišta, za upravu zemljom, za oružje i utvrde. </ab>
               <ab n="43">
(43) Neka 
se brine za Svetište. Njega neka svi slušaju, sve isprave u zemlji 
neka se pišu u njegovo ime, a on da se oblači u grimiz i nosi 
zlatan nakit. </ab>
               <ab n="44">
(44) Da se ne usudi nitko, ni od naroda ni od svećenika,
 da štogod osujećuje ili se protivi onome što je on zapovjedio,
 niti da mimo njega u zemlji saziva skupštine, niti da se oblači 
grimizom ili nosi zlatnu kopču. </ab>
               <ab n="45">
(45) Tko se god o to ogriješi 
ili štogod od toga osujeti bit će krivac. </ab>
               <ab n="46">
(46) Sav je narod odobrio 
da se Šimun ovlasti da radi prema svom nahođenju. </ab>
               <ab n="47">
(47) Šimun je 
prihvatio i pristao da bude vrhovni svećenik, vojskovođa i knez 
Židova i svećenika, da bude na čelu svima."
    </ab>
               <ab n="48">
(48) Odredili su da se ta isprava ureže u brončane ploče i 
da se one izlože u predvorju Svetišta na vidljivu mjestu, </ab>
               <ab n="49">
(49) a 
da se njezini prijepisi pohrane u riznici tako da njima raspolažu 
Šimun i njegovi sinovi.

</ab>
            </div>
            <div n="15" type="chapter">
               <ab n="1">
(15.1) Antioh, sin kralja Demetrija, posla s morskih otoka svećeniku 
i židovskom vođi Šimunu i svemu narodu </ab>
               <ab n="2">
(2) pismo ovog sadržaja:
    "Kralj Antioh pozdravlja velikog svećenika i vođu Šimuna 
i židovski narod. </ab>
               <ab n="3">
(3) Budući da su se pokvarenjaci dočepali kraljevstva 
naših otaca, odlučio sam da ga opet osvojim i uspostavim kako 
je bilo i prije, i zato sam podigao silne čete i opremio ratno 
brodovlje </ab>
               <ab n="4">
(4) da se iskrcam u zemlji i osvetim onima koji su je 
upropastili i opustošili mnoge gradove moga kraljevstva. </ab>
               <ab n="5">
(5) Potvrđujem 
ti sva oslobođenja od poreza kojih su te oslobodili kraljevi 
prije mene i svih ostalih prinosa koje su ti otpustili. </ab>
               <ab n="6">
(6) Dopuštam 
ti da u svojoj kovnici kuješ novce koji će zakonito optjecati 
tvojom zemljom. </ab>
               <ab n="7">
(7) Neka Jeruzalem i Svetište budu slobodni. Neka 
ti ostane sve oružje koje si proizveo i sve tvrđave koje si podigao 
i koje zapremaš. </ab>
               <ab n="8">
(8) Neka ti se oprosti sve što duguješ kraljevskoj 
riznici i ono što ćeš ubuduće dugovati kralju odsele pa dovijeka. 
</ab>
               <ab n="9">
(9) Kad ponovo osvojimo svoje kraljevstvo, obasut ćemo tebe, tvoj 
narod i Hram takvim častima da će vam slava zablistati po svoj 
zemlji."
    </ab>
               <ab n="10">
(10) Godine sto sedamdeset i četvrte krenu kralj Antioh u 
zemlju svojih otaca. Oko njega su se okupile sve čete, tako da 
ih je malo ostalo uz Trifona. </ab>
               <ab n="11">
(11) Antioh je udario za njim u 
potjeru. Trifon je pobjegao u Doru na moru, </ab>
               <ab n="12">
(12) jer je znao da 
se na njega svalilo zlo i da su ga čete ostavile. </ab>
               <ab n="13">
(13) Antioh 
se utaborio kod Dore sa sto i dvadeset tisuća pješaka i osam 
tisuća konjanika. </ab>
               <ab n="14">
(14) Opkolio je grad, pritisnuo ga s kopna i 
mora, jer se brodovlje približilo s morske strane, tako da nitko 
nije mogao niti ulaziti niti izlaziti.

    </ab>
               <ab n="15">
(15) Uto je Numenije sa svojom pratnjom došao iz Rima s pismima 
za kraljeve i zemlje. Evo njihova sadržaja:
    </ab>
               <ab n="16">
(16) "Rimski konzul Lucije pozdravlja kralja Ptolemeja. </ab>
               <ab n="17">
(17) Veliki 
svećenik Šimun i židovski narod uputili su nam židovske poslanike 
kao prijatelje i saveznike da obnove nekadašnje prijateljstvo 
i savezništvo. </ab>
               <ab n="18">
(18) Donijeli su zlatan štit od tisuću mina. </ab>
               <ab n="19">
(19) Odlučili 
smo, dakle, pisati kraljevima i zemljama da im ne čine nikakva 
zla niti da udaraju na njih, na njihove gradove, na njihovu zemlju 
i da se ne povezuju s onima koji bi ih napadali. </ab>
               <ab n="20">
(20) Odlučili 
smo da od njih primimo štit. </ab>
               <ab n="21">
(21) Ako su, dakle, kakvi opaki ljudi 
utekli iz njihove zemlje k vama, predajte ih velikom svećeniku 
Šimunu da ih kazni po njihovim zakonima!"
    </ab>
               <ab n="22">
(22) Tako je pisao kralju Demetriju, Atalu, Ariaratu, i Arsaku 
</ab>
               <ab n="23">
(23) i u sve zemlje: Sampsami, Spartancima, u Delos, u Mindos,
 u Sikion, U Kariju, u Samos, u Pamfiliju, u Likiju, u Halikarnas,
 u Rodos, u Faselidu, u Kos, u Sidu, u Arad, Gortinu, Knidos,
 Cipar i Kirenu. </ab>
               <ab n="24">
(24) Prijepis tih pisama poslali su velikom svećeniku 
Šimunu.


    </ab>
               <ab n="25">
(25) Antioh je taborio pred Dorom, u njezinu predgrađu, pa 
je neprestano upućivao nove odrede protiv grada i izrađivao bojne 
naprave. Stisnuo je Trifona tako da se nije moglo niti izlaziti 
niti ulaziti. </ab>
               <ab n="26">
(26) Šimun mu je poslao dvije tisuće odabranih ljudi 
da mu pomažu u boju, a k tomu srebra i zlata i mnogo opreme. 
</ab>
               <ab n="27">
(27) On toga ne htjede primiti. Štoviše, poništio je sve što je 
prije sa Šimunom ugovorio. Posve se izmijenio prema njemu. </ab>
               <ab n="28">
(28) Poslao 
je k njemu Atenobija, jednog od svojih prijatelja, da se s njim 
porazgovori i reče mu: "Vi držite u svojoj vlasti Jopu, Gezer 
i jeruzalemsku Tvrđu, gradove moga kraljevstva. </ab>
               <ab n="29">
(29) Njihova ste 
područja opustošili, počinili ste mnogo zla u zemlji i zavladali 
mnogim krajevima u mom kraljevstvu. </ab>
               <ab n="30">
(30) Zato sad vratite gradove 
koje ste osvojili, zajedno s porezima onih krajeva kojima ste 
zavladali izvan židovskih granica. </ab>
               <ab n="31">
(31) Ako pak nećete, dajte 
mjesto toga pet stotina srebrnih talenata, a za štete što ste 
ih počinili i za poreze gradova drugih pet stotina talenata; 
ako ni toga nećete, poći ćemo protiv vas u rat."
    </ab>
               <ab n="32">
(32) Kraljev je prijatelj Atenobije došao u Jeruzalem i vidio 
Šimunov sjaj i ormar sa zlatnim i srebrnim posuđem i mnogu poslugu. 
On se zapanjio. Saopćio mu je kraljevu poruku. </ab>
               <ab n="33">
(33) Šimun mu odgovori 
ovako: "Mi nikako nismo oteli tuđu zemlju niti smo zavladali 
tuđim dobrima, nego je to baština naših otaca: naši su je neprijatelji 
nepravedno stanovito vrijeme posjedovali. </ab>
               <ab n="34">
(34) Mi smo pak, koristeći 
se povoljnim prilikama, ponovo osvojili baštinu svojih predaka. 
</ab>
               <ab n="35">
(35) Što se tiče Jope i Gezera, koje ti tražiš, ti su gradovi 
mnogo mučili narod i pustošili nam zemlju, za njih ćemo dati 
stotinu talenata."
    </ab>
               <ab n="36">
(36) Poslanik mu na to nije odgovorio ni riječi. Vratio se 
gnjevan kralju i upoznao ga sa Šimunovim odgovorom i veličanstvom,
 ukratko, sa svim što je vidio, a kralj nato usplamtje gnjevom.


    </ab>
               <ab n="37">
(37) Trifon se ukrcao u lađu i pobjegao u Ortosiju. </ab>
               <ab n="38">
(38) Kralj 
je Kendebeja postavio za upravitelja primorja i predao mu pješačke 
i konjaničke čete. </ab>
               <ab n="39">
(39) Zapovjedio mu je da se utabori pred Judejom 
i naložio mu da izgradi Kedron, učvrsti mu vrata i zavojšti na 
narod. Kralj je pošao u potjeru za Trifonom. </ab>
               <ab n="40">
(40) Kendebej je 
došao u Jamniju i počeo uznemirivati narod, provaljivati u Judeju,
 odvoditi narod u roblje i ubijati ga. </ab>
               <ab n="41">
(41) Ponovo je izgradio 
Kedron te u nj smjestio konjanike i pješake da provaljuju i obilaze 
judejskim putovima, kako mu bješe zapovjedio kralj.


</ab>
            </div>
            <div n="16" type="chapter">
               <ab n="1">
(16.1) Ivan uzađe iz Gezera i javi svom ocu Šimunu što radi Kendebej. 
</ab>
               <ab n="2">
(2) Šimun tada dozva svoja dva najstarija sina, Judu i Ivana, 
i reče im: "Moja braća i ja, i moj očinski dom, vojevali smo 
protiv Izraelovih neprijatelja od mladosti do današnjeg dana 
i uspjeli smo više puta izbaviti Izraela. </ab>
               <ab n="3">
(3) Sad sam ja ostario,
 a vi ste se po Milosti dohvatili snage: stanite, dakle, na moje 
mjesto i na mjesto mog brata! Idite i borite se za naš narod,
 i nebeska pomoć neka bude s vama!"
    </ab>
               <ab n="4">
(4) Tada izabra u zemlji dvadeset tisuća pješaka i konjanike 
te odoše na Kendebeja. Prenoćili su u Modinu. </ab>
               <ab n="5">
(5) Uranivši ujutro,
 krenuli su u ravnicu, i gle, ide na njih velika vojska, pješaci 
i konjanici. Među njima bijaše potok. </ab>
               <ab n="6">
(6) Ivan sa svojim ljudima 
zauze položaj nasuprot neprijateljima. A kad je vidio da se narod 
boji prijeći preko potoka, sam prijeđe prvi. Ljudi, videći ga,
 prijeđoše za njim. </ab>
               <ab n="7">
(7) Razdijelio je vojsku i konjanike pomiješao 
među pješake, jer je neprijateljskih konjanika bilo vrlo mnogo. 
</ab>
               <ab n="8">
(8) Odjeknuše trube. Kendebej sa svojom vojskom pobježe. Mnogi 
su poginuli, a oni koji su se spasili pobjegoše put tvrđave. 
</ab>
               <ab n="9">
(9) Tada bi ranjen Ivanov brat Juda. Ivan ih je pak gonio dok 
Kendebej nije stigao do Kedrona, što ga je sam utvrdio. </ab>
               <ab n="10">
(10) Pobijeđeni 
su utekli do kula u poljima Azota, a pobjednik ih zapali. Od 
njih pade oko dvije tisuće ljudi. Ivan se mirno vratio u Judeju.


    </ab>
               <ab n="11">
(11) Abubov sin Ptolemej postavljen je upraviteljem u jerihonskoj 
ravnici. Imao je mnogo srebra i zlata, </ab>
               <ab n="12">
(12) jer je bio zet velikog 
svećenika. </ab>
               <ab n="13">
(13) Njegovo se srce uzoholilo. Naumio je da zavlada 
zemljom i stvarao je vjerolomne osnove protiv Šimuna i njegovih 
sinova. </ab>
               <ab n="14">
(14) Šimun je obilazio gradove u zemlji nadzirući ih i 
brinući se za upravu. Tako je došao u Jerihon sa svojim sinovima 
Matatijom i Judom godine sto sedamdeset i sedme, jedanaestog 
mjeseca, a to je mjesec Sabat. </ab>
               <ab n="15">
(15) Abubov ih sin prijevarom namami 
u tvrđavicu zvanu Dok, koju je on i sagradio. Pripravio im je 
veliku gozbu, ali je ondje sakrio ljude. </ab>
               <ab n="16">
(16) Kad se Šimun sa 
svojim sinovima napio, ustao je Ptolemej sa svojim ljudima, uzeo 
oružje, navalio na Šimuna u blagovalištu i ubio njega, njegove 
sinove i neke od njihove posluge. </ab>
               <ab n="17">
(17) Tako je počinio veliku 
nevjeru, dobro uzvratio zlom. </ab>
               <ab n="18">
(18) Ptolemej je o tom pismeno obavijestio 
kralja da mu pošalje u pomoć čete i preda mu gradove i zemlju. 
</ab>
               <ab n="19">
(19) Druge je poslao u Gezer da maknu Ivana te je pismeno naložio 
zapovjednicima vojske da dođu k njemu da im dade srebra, zlata 
i darova. </ab>
               <ab n="20">
(20) Ostale je poslao da zauzmu Jeruzalem i hramsku 
goru. </ab>
               <ab n="21">
(21) Ali je netko potrčao naprijed i Ivanu u Gezeru javio 
da su mu poginuli otac i braća. Dodao je: "I poslao je nekoga 
da ubije i tebe." </ab>
               <ab n="22">
(22) Na tu se vijest Ivan razgnjevi. Uhvatio 
je ljude koji su došli da ga ubiju te ih je pogubio, jer je znao 
da ga žele ubiti.
    </ab>
               <ab n="23">
(23) Ostala Ivanova djela, njegovi ratovi i junaštva što ih 
je izvršio, bedemi koje je sagradio i ostali njegovi pothvati,
 </ab>
               <ab n="24">
(24) sve je to zapisano u Ljetopisima njegova vrhovnog svećeništva,
 od dana kada je poslije svog oca postao velikim svećenikom.
</ab>
            </div>
         </div>
         <div n="73" ana="2Makk" type="book">
            <div n="1" type="chapter">
               <ab n="1">
(1.1) Braću Židove u Egiptu pozdravljaju njihova braća Židovi iz 
Jeruzalema i iz židovske zemlje i žele im nepomućeni mir. </ab>
               <ab n="2">
(2) Obasuo 
vas Bog dobročinstvima i spomenuo se svog Saveza s Abrahamom,
 Izakom i Jakovom, svojim vjernim slugama! </ab>
               <ab n="3">
(3) Dao vam svima srce 
da ga štujete i njegovu volju vršite velikodušno i radosno! </ab>
               <ab n="4">
(4) Otvorio 
vaše srce svom Zakonu i svojim zapovijedima i dao vam mir! </ab>
               <ab n="5">
(5) Uslišao 
vam molitve, pomirio se s vama i ne ostavio vas u vrijeme nevolje! 
</ab>
               <ab n="6">
(6) U ovaj trenutak mi se ovdje za vas molimo. </ab>
               <ab n="7">
(7) Za kraljevanja 
Demetrijeva godine sto šezdeset i devete mi smo vam Židovi pisali 
ovo: "U nevoljama i jadima koji su zaredali u ovim godinama otkako 
su Jason i njegove pristalice izdali Svetu zemlju i kraljevstvo,
 </ab>
               <ab n="8">
(8) zapalili Velika vrata i prolili nevinu krv, pomolili smo 
se Gospodinu i on nas je uslišao. Prinijeli smo žrtvu i najfinije 
brašno, upalili svjetiljke i postavili hljebove." </ab>
               <ab n="9">
(9) Sad vam 
pišemo da biste u mjesecu Kislevu svetkovali Blagdan sjenica. 
Godine sto osamdeset i osme.





    </ab>
               <ab n="10">
(10) Stanovnici Jeruzalema i stanovnici Judeje, starješine 
i Juda: savjetniku kralja Ptolemeja Aristobulu, od roda pomazanih 
svećenika, i Židovima u Egiptu pozdrav i dobro zdravlje!


    </ab>
               <ab n="11">
(11) Neka je velika hvala Bogu, koji nas je izbavio iz velikih 
pogibli kad smo imali vojevati protiv kralja. </ab>
               <ab n="12">
(12) On je doista 
odbio one koji su zavojevali na Sveti grad. </ab>
               <ab n="13">
(13) Kad im je zapovjednik 
otišao u Perziju, sasjekli su u Nanejinu hramu i njega i njegovu 
vojsku, koja se smatrala nepobjedivom. Nanejini svećenici poslužili 
su se varkom. </ab>
               <ab n="14">
(14) Antioh je onamo došao sa svojim prijateljima 
pod izlikom da će se oženiti Nanejom, a zapravo da, u ime miraza,
 prisvoji veliko tamošnje blago. </ab>
               <ab n="15">
(15) Nanejski su svećenici izložili 
blago. Čim je Antioh s nekolicinom ušao u hramsko predvorje, 
svećenici zatvoriše svetište. </ab>
               <ab n="16">
(16) Otvoriše tajna vrata na stropu,
 baciše kamenje i ubiše zapovjednika. Sasjekoše ga na komade,
 a glave baciše onima koji bijahu vani. </ab>
               <ab n="17">
(17) Neka je za sve to 
hvaljen naš Bog, koji je bezbožnike predao smrti.


    </ab>
               <ab n="18">
(18) Dvadeset i petog Kisleva svetkovat ćemo očišćenje Hrama,
 pa smo smatrali uputnim da vas o tom obavijestimo, kako biste 
i vi prikladno svetkovali Blagdan sjenica i vatre koja se pokazala 
kad je Nehemija, sagradivši Svetište i žrtvenik, prinio žrtve. 
</ab>
               <ab n="19">
(19) Kad su, naime, naše oce odvodili u Perziju, tadašnji su pobožni 
svećenici uzeli žrtvenu vatru i sakrili je u udubinu sličnu presahlu 
bunaru. Spremili su je tako da nitko za to skrovište ne sazna. 
</ab>
               <ab n="20">
(20) Poslije mnogo godina bi Božja volja da perzijski kralj pošalje 
Nehemiju: ovaj je dao da vatru potraže potomci onih svećenika 
koji su je sakrili. Ti izvijestiše da nisu našli vatre nego nekakvu 
muljevitu vodu, a on im zapovjedi da je zahvate i donesu. </ab>
               <ab n="21">
(21) Pošto 
je bilo pripravljeno sve za žrtvu, naloži Nehemija svećenicima 
da tom vodom poškrope drva i što je na njima. </ab>
               <ab n="22">
(22) Tek što su 
to učinili, u trenutku zasja sunce, dotad zastrto oblakom, i 
buknu velika vatra, tako te se svi zadiviše. </ab>
               <ab n="23">
(23) Dok je žrtva 
izgarala, svećenici su molili - svećenici i sav narod. Započinjao 
je Jonatan, a drugi su, zajedno s Nehemijom, nastavljali.
    </ab>
               <ab n="24">
(24) Molitva je glasila ovako: "Gospode, Gospode Bože, stvoritelju 
svega, strašni, jaki, pravedni, milosrdni, jedini kralju, jedini 
dobri, </ab>
               <ab n="25">
(25) jedini darežljivi, jedini pravedni, svemogući i vječni,
 koji spasavaš Izraela od svakog zla, koji si naše oce izabrao 
i posvetio, </ab>
               <ab n="26">
(26) primi ovu žrtvu za sav svoj izraelski narod. 
Čuvaj svoju baštinu i posveti je! </ab>
               <ab n="27">
(27) Sakupi one od nas koji 
su razasuti, izbavi one što robuju među poganima, pogledaj milostivo 
prezrene i pogrđene, tako da pogani spoznaju da si ti naš Bog! 
</ab>
               <ab n="28">
(28) Kazni one koji nas ugnjetavaju i drsko vrijeđaju! </ab>
               <ab n="29">
(29) Usadi 
svoj narod u svoje Sveto mjesto, kao što je rekao Mojsije!"
    </ab>
               <ab n="30">
(30) Svećenici pak pjevahu hvalospjeve. </ab>
               <ab n="31">
(31) Kad je izgorjela 
žrtva, zapovjedi Nehemija da se preostala voda izlije na veliko 
kamenje. </ab>
               <ab n="32">
(32) Kad su to izvršili, liznu plamen, ali ga upi jači 
sjaj vatre na žrtveniku. </ab>
               <ab n="33">
(33) Razglasilo se to, i kralju perzijskom 
bi javljeno da se na mjestu gdje svećenici, odvedeni u sužanjstvo,
 bijahu sakrili oganj pojavila voda kojom su Nehemija i njegovi 
ljudi posvetili žrtve. </ab>
               <ab n="34">
(34) Kralj nato provjeri događaj, dade 
ograditi to mjesto i uspostaviti svetište. </ab>
               <ab n="35">
(35) Onima kojima ga 
je prepustio dao je udio u velikim prihodima koje je odande izvlačio. 
</ab>
               <ab n="36">
(36) Nehemija i njegovi ljudi to su mjesto prozvali Neftar, što 
znači "očišćenje", ali se ono općenito zove Neftaj.


</ab>
            </div>
            <div n="2" type="chapter">
               <ab n="1">
(2.1) U spisima se nalazi kako je prorok Jeremija prisilno iseljenima 
zapovjedio da uzmu vatre, kako je već spomenuto, </ab>
               <ab n="2">
(2) i kako je 
tim prisilno iseljenima prorok preporučio, kad im je davao Zakon,
 da ne zaborave zapovijedi Gospodnjih i ne zastrane vjerom kad 
budu gledali ukrašene zlatne i srebrne likove. </ab>
               <ab n="3">
(3) Takvim i sličnim 
riječima opominjaše ih da ne odvrgnu Zakon od srca. </ab>
               <ab n="4">
(4) U tom 
je spisu pisalo kako je prorok po Božjem nadahnuću sa sobom ponio 
Šator i Kovčeg saveza, pa se uspeo na goru na koju se bio popeo 
Mojsije i odakle je motrio Božju baštinu. </ab>
               <ab n="5">
(5) Stigavši onamo, 
Jeremija nađe stan u pećini, unese u nj Šator i Kovčeg i kadioni 
žrtvenik, a ulaz zagradi. </ab>
               <ab n="6">
(6) Neki od njegovih pratilaca došli 
su zatim da označe put, ali ga nisu mogli naći. </ab>
               <ab n="7">
(7) Kad je to 
saznao Jeremija, prekorio ih je ovako: "Ovo mjesto bit će nepoznato 
sve dok Bog ponovo ne sabere svoj narod i ne smiluje mu se. </ab>
               <ab n="8">
(8) Tada 
će Gospodin ponovo pokazati sve ove predmete i vidjet će se Gospodinova 
slava i Oblak, kao što se pojavio za Mojsija i kad je Salomon 
molio da hram bude veličanstveno posvećen."
    </ab>
               <ab n="9">
(9) Tu se također pripovijedalo kako je Salomon, nadaren mudrošću,
 prinio žrtvu posvete i završetka Hrama. </ab>
               <ab n="10">
(10) Isto onako kako 
je Mojsije molio Gospodina i s neba siđe oganj i sažga žrtvu,
 tako je i Salomon molio te je oganj sišao i sagorio žrtve. </ab>
               <ab n="11">
(11) Mojsije 
bijaše rekao: "Zato što se nije pojela, okajnica je spaljena." 
</ab>
               <ab n="12">
(12) Tako je i Salomon svetkovao osam dana.


    </ab>
               <ab n="13">
(13) O tome se pripovijeda i u spisima i uspomenama Nehemijinim,
 i još kako je on, sastavljajući knjižnicu, sakupio knjige o 
kraljevima, o prorocima i o Davidu, a tako i darovnice kraljeva. 
</ab>
               <ab n="14">
(14) Isto je tako Juda sabrao sve knjige, razasute zbog rata koji 
se vodio protiv nas, i sad su u našim rukama. </ab>
               <ab n="15">
(15) Ako vam, dakle,
 trebaju, pošaljite nam glasnike da vam ih donesu.


    </ab>
               <ab n="16">
(16) Pišemo vam zato što namjeravamo svetkovati očišćenje 
Hrama. Bilo bi, dakle, lijepo da i vi te dane svetkujete. </ab>
               <ab n="17">
(17) Bog 
je spasio sav svoj narod i svima dao baštinu, kraljevstvo, svećeništvo 
i Svetište - pa će nam se Bog, kako se nadamo </ab>
               <ab n="18">
(18) jer je Zakonom 
obećao, uskoro smilovati i sabrati nas iz krajeva pod nebom na 
Sveto mjesto. On nas je izbavio iz velikih zala i očistio mjesto.

    </ab>
               <ab n="19">
(19) Povijest Jude Makabeja i njegove braće, očišćenje velikog 
Hrama, obnovu žrtvenika; </ab>
               <ab n="20">
(20) zatim bojeve protiv Antioha Epifana 
i njegova sina Eupatora; </ab>
               <ab n="21">
(21) nadalje, nebeska ukazanja u prilog 
junaka koji su se velikodušno borili za židovstvo, tako da su,
 premda malobrojni, oplijenili svu zemlju i barbarske horde natjerali 
u bijeg; </ab>
               <ab n="22">
(22) zatim kako su ponovo osvojili Svetište, slavno u 
svem svijetu, oslobodili Grad, uspostavili zakone kojima je prijetilo 
ukinuće, jer im se Gospod smilovao sa svom svojom blagošću; </ab>
               <ab n="23">
(23) sve 
je to Jason Cirenac ocrtao u pet knjiga, a mi ćemo pokušati da 
zbijemo u jedno djelo.
    </ab>
               <ab n="24">
(24) S obzirom na obilje brojeva i na teškoću na koju, zbog 
opsežnosti građe, nailaze oni koji se upuštaju u povijesna izlaganja,
 </ab>
               <ab n="25">
(25) nastojali smo pružiti duhovnu okrepu onima koji žele čitati,
 lako štivo onima koji bi te činjenice htjeli upamtiti, a svima 
bez razlike korist. </ab>
               <ab n="26">
(26) Nama koji smo se latili mučnog posla 
skraćivanja ono nije laka zadaća nego rad koji stoji znoja i 
bdjenja. </ab>
               <ab n="27">
(27) Ali kao što nije lako onome koji priređuje gozbu 
i nastoji zadovoljiti druge, i mi ćemo, da zaslužimo zahvalnost 
mnogih, radosno podnijeti ovaj mučni posao. </ab>
               <ab n="28">
(28) Prepuštajući 
povjesničaru brigu da podrobno opisuje svaki događaj, mi ćemo 
se truditi da dademo pojednostavnjen prikaz. </ab>
               <ab n="29">
(29) Kao što se graditelj 
nove kuće mora pobrinuti za čitavu zgradu, a onaj koji je ukrašuje 
i oslikava voštanim bojama treba da misli što dolazi u obzir 
za ukrašivanje, tako treba da bude u našem poslu. </ab>
               <ab n="30">
(30) Udubiti 
se u stvar, istraživati izvore i zalaziti u pojedinosti - to 
je dužnost pisca povijesti. </ab>
               <ab n="31">
(31) A onomu koji sažima treba dopustiti 
da bude kratak u izlaganju, kloneći se iscrpne povijesti.
    </ab>
               <ab n="32">
(32) Počnimo, dakle, izlaganje, kad smo se toliko zadržali 
na predgovoru; bilo bi glupo razvlačiti predgovor povijesti, 
a zbijati samu povijest.



</ab>
            </div>
            <div n="3" type="chapter">
               <ab n="1">
(3.1) Dok se u Svetom gradu živjelo u potpunom miru i dok su se ondje 
najstrože obdržavali zakoni, i to zbog pobožnosti velikog svećenika 
Onije i njegove mržnje na zlo, </ab>
               <ab n="2">
(2) događalo se da su i sami kraljevi 
poštovali Sveto mjesto i častili Hram najdragocjenijim darovima. 
</ab>
               <ab n="3">
(3) Tako je azijski kralj Seleuk iz vlastitih dohodaka namirivao 
sve troškove koji su bili potrebni za bogoslužne žrtve. </ab>
               <ab n="4">
(4) Ali 
neki Šimun iz Bilgina plemena, postavši hramskim predstojnikom,
 zavadi se s velikim svećenikom zbog gradskoga tržnog nadzora. 
</ab>
               <ab n="5">
(5) Kako nije mogao pobijediti Oniju, ode k Apoloniju iz Tarsa,
 koji je u to vrijeme bio upravitelj u Celesiriji i Feniciji. 
</ab>
               <ab n="6">
(6) Priopći mu kako je jeruzalemska riznica krcata neizrecivim 
blagom, tako da mu se količina ne može ustanoviti, i kako to 
sve nije potrebno za troškove žrtvovanja te bi se moglo prebaciti 
u kraljevsko vlasništvo. </ab>
               <ab n="7">
(7) Prigodom jednog sastanka s kraljem 
Apolonije ga obavijesti o prokazanom blagu, a kralj izabra Heliodora,
 svoga državnog upravitelja, i posla ga s nalogom da preuzme 
spomenuto blago. </ab>
               <ab n="8">
(8) Heliodor odmah krenu na put, pod izlikom 
da će izvršiti nadzor nad gradovima Celesirije i Fenicije, a 
uistinu da izvrši kraljev nalog. </ab>
               <ab n="9">
(9) Kad je došao u Jeruzalem 
i kad su ga vrhovni svećenik i grad ljubezno primili, priopći 
o prijavi i objasni radi čega je došao, pa poče ispitivati je 
li uistinu tako.
    </ab>
               <ab n="10">
(10) Veliki mu svećenik objasni da su to pohrane udovica i 
siročadi; </ab>
               <ab n="11">
(11) a nešto od toga da pripada Hirkanu, Tobijinu sinu,
 veoma uglednu čovjeku, te da, suprotno od klevetničke izjave 
opakog Šimuna, ima svega četiri stotine talenata srebra i dvije 
stotine talenata zlata. </ab>
               <ab n="12">
(12) Nikako nije dopušteno da se oštete 
oni koji su se pouzdali u svetost mjesta, u dostojanstvo i nepovredivost 
Hrama koji je poštovan u svem svijetu.


    </ab>
               <ab n="13">
(13) Ali je Heliodor, zbog kraljevih naloga, rekao da se blago 
svakako mora preuzeti u kraljevsku blagajnu. </ab>
               <ab n="14">
(14) Na dan koji 
je za to odredio ušao je da popiše blago. U gradu je nastala 
povelika uznemirenost. </ab>
               <ab n="15">
(15) Svećenici su se u svećeničkoj odjeći 
bacili ničice pred žrtvenik i zavapili prema nebu, Tvorcu zakona 
o pohrani, moleći ga da sačuva netaknuta dobra onima koji su 
ih pohranili. </ab>
               <ab n="16">
(16) Pogled na lice velikog svećenika razdirao je 
srce: njegov izgled i bljedilo lica odavalo je duševnu tjeskobu. 
</ab>
               <ab n="17">
(17) Obuzeo ga strah te je drhtao cijelim tijelom, a to je onima 
koji su ga gledali kazivalo koliko mu srce pati. </ab>
               <ab n="18">
(18) Ljudi su 
hrlili hrpimice iz kuća na skupnu molitvu, jer je Svetom mjestu 
prijetilo oskvrnuće. </ab>
               <ab n="19">
(19) Žene, potpasavši kostrijet ispod grudi,
 grnule na ulice. Štoviše, i djevojke, zatvorene u kućama, istrčale 
jedne na vrata, druge na zidove, neke se naginjale kroz prozore,
 </ab>
               <ab n="20">
(20) a sve pružale ruke prema nebu, na molitvu. </ab>
               <ab n="21">
(21) Bilo je žalosno 
vidjeti posvuda prostrto mnoštvo i tjeskobu velikog svećenika 
zbog onoga što će doći. </ab>
               <ab n="22">
(22) Dok su s jedne strane zazivali svemogućeg 
Gospoda da povjerene pologe potpuno netaknute sačuva vlasnicima,
 </ab>
               <ab n="23">
(23) s druge je strane Heliodor izvršivao ono što se odlučilo.


    </ab>
               <ab n="24">
(24) Već je on stigao sa svojom pratnjom pred riznicu, kad 
se ukaza Gospodar duhova i svih vlasti u takvu veličanstvu da 
je sve koji se usudiše onamo ići udarila Božja sila te su zapali 
u nemoć i strah. </ab>
               <ab n="25">
(25) Pred očima im se pojavi konj s prekrasnim 
sedlom, a na njem strašan jahač: žestoko se propinjući, konj 
je udarao Heliodora prednjim kopitima. Onaj koji je sjedio na 
njemu kao da je bio u zlatnu oklopu. </ab>
               <ab n="26">
(26) U isto vrijeme ukazala 
mu se dva druga mladića, vrlo snažna, sjajne ljepote, u veličanstvenoj 
odjeći. Pristupiše Heliodoru, jedan s jedne a drugi s druge strane,
 i stadoše ga bez daha bičevati tučom udaraca. </ab>
               <ab n="27">
(27) Heliodor pade 
na zemlju; obavi ga gusta tama, a oni ga pograbiše i staviše 
na nosila. </ab>
               <ab n="28">
(28) I tako su tog čovjeka, koji je čas prije ušao 
u spomenutu riznicu s mnogobrojnom pratnjom i cijelom tjelesnom 
stražom, iznijeli bespomoćna, i po tome svi jasno uvidješe Božju 
silu.
    </ab>
               <ab n="29">
(29) Dok je on, udaren Božjom moći, ležao bez riječi i lišen 
svake nade u spasenje, </ab>
               <ab n="30">
(30) Židovi su veličali Gospodina koji 
je čudesno proslavio svoje Sveto mjesto. A Hram, trenutak prije 
pun straha i nemira, sada, kad se očitovao Svevladar Gospodin,
 prelijevao se radošću i veseljem. </ab>
               <ab n="31">
(31) Neki od Heliodorovih pratilaca 
brzo su zatražili Oniju da moli Svevišnjega neka podari život 
onomu što je ležao na izdisaju.
    </ab>
               <ab n="32">
(32) Bojeći se da kralj možda ne bi posumnjao da su Židovi 
napakostili Heliodoru, veliki svećenik prinese žrtvu za spas 
toga čovjeka. </ab>
               <ab n="33">
(33) Dok je veliki svećenik prinosio žrtvu pomirnicu,
 Heliodoru se opet ukazaše oni isti mladići u istoj odjeći. Stadoše 
preda nj i rekoše mu: "Budi vrlo zahvalan velikom svećeniku Oniji,
 jer ti je Gospodin samo po njemu podario život. </ab>
               <ab n="34">
(34) A ti, koga 
je Nebo izbičevalo, razglasuj svima veličanstvenu Božju silu!" 
To rekavši, iščeznuše.


    </ab>
               <ab n="35">
(35) Heliodor prinese žrtvu Gospodinu i učini velike zavjete 
Onomu koji mu je poklonio život, pa se ljubezno oprosti s Onijom 
i vrati se kralju sa svojom vojskom. </ab>
               <ab n="36">
(36) Svjedočio je pred svima 
o djelima svevišnjeg Boga koja je vidio svojim očima. </ab>
               <ab n="37">
(37) Kad 
ga je kralj upitao koji mu se čovjek čini prikladan da se još 
jednom pošalje u Jeruzalem, Heliodor odgovori: </ab>
               <ab n="38">
(38) "Ako imaš 
kakva neprijatelja ili kakva zavjerenika protiv države, pošalji 
ga onamo da ti se izbičevan vrati, ako uopće iznese živu glavu,
 jer uistinu na onome mjestu vlada Božja sila. </ab>
               <ab n="39">
(39) Onaj koji 
stoluje na nebu, bdi nad onim mjestom i brani ga, a one koji 
onamo zlonamjerno pristupaju bije i uništava."
    </ab>
               <ab n="40">
(40) To su, eto, događaji s Heliodorom i očuvanjem svete riznice.

</ab>
            </div>
            <div n="4" type="chapter">
               <ab n="1">
(4.1) Spomenuti Šimun, izdajnik blaga i domovine, okleveta Oniju 
da je rovario protiv Heliodora i upriličio onu nesreću. </ab>
               <ab n="2">
(2) Dobročinitelja 
grada, zaštitnika svojih sunarodnjaka, revnitelja za zakone on 
se usudio nazvati državnim neprijateljem. </ab>
               <ab n="3">
(3) Mržnja se toliko 
raspirila da je neki Šimunov pristaša počinio umorstva. </ab>
               <ab n="4">
(4) Onija 
je bio svjestan da je takvo suparništvo mučno i da Menestejev 
sin Apolonije, upravitelj Celesirije i Fenicije, potiče Šimuna 
na zloću; </ab>
               <ab n="5">
(5) zato se uputi kralju, ne da svoje sugrađane tuži,
 nego radi opće i pojedinačne koristi sveg naroda. </ab>
               <ab n="6">
(6) Zapravo 
je dobro vidio da je bez kraljeva posredovanja već nemoguće održavati 
javni mir i da se Šimun neće okaniti svoje ludosti.

    </ab>
               <ab n="7">
(7) Kad je Seleuk preminuo a kraljevstvo preuzeo Antioh nazvan 
Epifan, Onijin brat Jason gledaše da se dočepa velikog svećeništva. 
</ab>
               <ab n="8">
(8) Sastavši se s kraljem, obeća mu tri stotine i šezdeset talenata 
srebra i još osamdeset talenata na ime drugog dohotka. </ab>
               <ab n="9">
(9) Osim 
toga, obećao je da će platiti još stotinu i pedeset talenata 
ako mu se dopusti da na svoju ruku podigne gimnazij i efebij 
i da Jeruzalemcima podijeli antiohijsko građanstvo.
    </ab>
               <ab n="10">
(10) Kad je kralj pristao, Jason, čim se dočepao vlasti, prevede 
svoje sunarodnjake grčkome načinu života. </ab>
               <ab n="11">
(11) Ukide sloboštine 
koje je kralj iz čovjekoljublja bio podijelio Židovima posredstvom 
Ivana, oca Eupolemova - to je onaj Eupolem koji će kasnije poći 
u poslanstvu da s Rimljanima sklopi prijateljstvo i savez. Ukratko,
 rušio je zakonite građanske ustanove i uvodio nove protuzakonite 
običaje. </ab>
               <ab n="12">
(12) Namjerno je dao ispod tvrđave sagraditi borilište,
 a sam je najbolje efebe vodio pod petazom.
    </ab>
               <ab n="13">
(13) Zbog pokvarenosti bezbožnog Jasona, koji nije bio nikakav 
svećenik, helenizam je tako ojačao a strana moda uzela toliko 
maha </ab>
               <ab n="14">
(14) da svećenici više u službi oko žrtvenika nisu pokazivali 
nikakve revnosti, nego su se, prezirući Hram i zanemarujući žrtve,
 na poziv zvečke žurili na Zakonom nedopuštene priredbe u kazalištu. 
</ab>
               <ab n="15">
(15) Ne držeći ništa do časti svoje zemlje, vrlo su visoko cijenili 
helenske počasti. </ab>
               <ab n="16">
(16) Zato ih je upravo snašla teška nevolja: 
postadoše im neprijatelji i krvnici baš oni koje su živo nastojali 
nasljedovati u načinu života i u svemu im biti slični. </ab>
               <ab n="17">
(17) Božji 
se zakoni ne krše nekažnjivo, a to će pokazati iduće razdoblje.
    </ab>
               <ab n="18">
(18) Kad su se u Tiru, u kraljevoj nazočnosti, održavala petogodišnja 
natjecanja, </ab>
               <ab n="19">
(19) poslao je zločinački Jason kao gledaoce one Jeruzalemce 
koji su imali antiohijsko građanstvo; sa sobom su nosili trista 
srebrnih drahma za žrtvu Heraklu. No čak i oni koji su ih nosili 
smatrali su da ih nije zgodno upotrijebiti za žrtvu nego za nešto 
drugo. </ab>
               <ab n="20">
(20) Tako je, dakle, novac koji je pošiljalac odredio za 
žrtvu Heraklu, odlukom onih koji su ga nosili, potrošen za gradnju 
brodova sa tri reda vesala.

    </ab>
               <ab n="21">
(21) Menestejev sin Apolonije bi poslan u Egipat da pribiva 
ustoličenju kralja Filometora. Antioh je doznao da kralj ne odobrava 
njegovih pothvata, pa se stao brinuti za svoju sigurnost. Zato 
je došao u Jopu, odakle se zaputio u Jeruzalem. </ab>
               <ab n="22">
(22) Veličanstveno 
su ga primili Jason i grad i uveli ga uza zublje i klicanje. 
Poslije isto tako uđe s vojskom u Feniciju.


    </ab>
               <ab n="23">
(23) Poslije tri godine Jason posla Menelaja, brata spomenutog 
Šimuna, da kralju odnese novaca i da ga podsjeti na rješenje 
nekih hitnih poslova. </ab>
               <ab n="24">
(24) A Menelaj pristupi kralju s preporukama 
i, dajući dojam ugledna čovjeka, isposlova sebi velikosvećeničku 
čast, nudeći tri stotine srebrnih talenata više nego Jason. </ab>
               <ab n="25">
(25) Primivši,
 dakle, kraljevske naloge, vrati se a da na njemu nije bilo ničega 
što bi bilo dostojno velikosvećeništva: donio je sa sobom samo 
jarost nasilnika i bijes divlje zvijeri. </ab>
               <ab n="26">
(26) I tako je Jasona,
 koji je potkopao vlastitog brata, potkopao drugi, pa je morao 
pobjeći u Amanitidu. </ab>
               <ab n="27">
(27) Menelaj se, doduše, čvrsto držao vlasti,
 ali kralju nije nikako plaćao obećanih svota, </ab>
               <ab n="28">
(28) iako je to 
od njega zahtijevao Sostrat, zapovjednik tvrđave, koji je bio 
ovlašten da utjeruje dohotke. Zato su obojica pozvana kralju. 
</ab>
               <ab n="29">
(29) Menelaj je morao prepustiti veliko svećeništvo u nasljedstvo 
bratu Lizimahu, a Sostrata je zamijenio Krates, zapovjednik Ciprana.


    </ab>
               <ab n="30">
(30) Dok se to zbivalo, pobunili se Taršani i Malošani zbog 
toga što su im gradove darovali u miraz kraljevoj inoči Antiohidi. 
</ab>
               <ab n="31">
(31) Kralj je, dakle, brže otišao da ih smiri, a kao zamjenika 
ostavi Andronika, jednog od velikih dostojanstvenika. </ab>
               <ab n="32">
(32) Menelaj,
 računajući da mu se pružila zgodna prilika, prisvoji nešto zlatnog 
posuđa iz Hrama i darova ga Androniku, a drugo porasproda u Tiru 
i susjednim gradovima. </ab>
               <ab n="33">
(33) Kad je Onija o tom primio točne obavijesti,
 oštro ga prekori, pošto se prije povukao u grad-utočište Dafnu 
kod Antiohije. </ab>
               <ab n="34">
(34) Stoga je Menelaj nasamo zamolio Andronika 
da Oniju ubije. Ovaj dođe k Oniji, prijevarom ga namami pruživši 
mu desnicu na zakletvu, i Onija, sumnjajući doduše, iziđe iz 
utočišta, a on ga smjesta ubi, ne mareći za pravdu. </ab>
               <ab n="35">
(35) Zbog 
nepravednog umorstva toga čovjeka silno su se ogorčili i ožalostili 
ne samo Židovi nego i mnogi pripadnici drugih naroda.
    </ab>
               <ab n="36">
(36) Kad se kralj vratio iz cilicijskih krajeva, dođe preda 
nj poslanstvo Židova iz različitih gradova te mu se potuži; njima 
su se pridružili i Grci, jer su i oni negodovali zbog okrutnog 
umorstva Onije. </ab>
               <ab n="37">
(37) Antioh, jako ožalošćen i ganut, zaplaka sjećajući 
se pokojnikove mudrosti i razboritosti. </ab>
               <ab n="38">
(38) Planu gnjevom i smjesta 
s Andronika skinu grimizni plašt, razdera mu odijelo i provede 
ga čitavim gradom sve do onog mjesta gdje je bezbožno ubio Oniju; 
tu ubojicu smaknuše. Tako ga je Gospodin kaznio onako kako je 
zaslužio.


    </ab>
               <ab n="39">
(39) Lizimah je s Menelajevim znanjem u gradu počinio mnogo 
svetogrdnih krađa. Kad se o tom nadaleko proširio glas, puk se 
diže protiv Lizimaha, ali se već mnogo zlatnine raznijelo. </ab>
               <ab n="40">
(40) Protiv 
pobunjenog mnoštva, gnjevom raspaljena, Lizimah naoruža oko tri 
tisuće ljudi i prvi poče vršiti nasilja, u kojima je četovođa 
bio neki Auran, čovjek poodmakle dobi i nipošto manje bezumnosti. 
</ab>
               <ab n="41">
(41) Kad su ljudi vidjeli da će ih Lizimah napasti, pograbiše 
jedni kamenje, drugi toljage, a neki zagrabiše pune ruke pepela 
koji se ondje nalazio, pa svi hrpimice navališe na Lizimahove 
ljude. </ab>
               <ab n="42">
(42) Mnoge su ranili, neke ubili, ostale natjerali u bijeg,
 a samoga oskvrnitelja izmrcvarili kraj riznice.


    </ab>
               <ab n="43">
(43) Zbog toga bi podignuta tužba protiv Menelaja. </ab>
               <ab n="44">
(44) Kad 
je kralj došao u Tir, tri su čovjeka što ih je poslalo veliko 
vijeće branila pravednost svoje stvari. </ab>
               <ab n="45">
(45) Menelaj, videći da 
će izgubiti, obeća Dorimenovu sinu Ptolemeju mnogo novaca ako 
za njegovu stvar predobije kralja. </ab>
               <ab n="46">
(46) Ptolemej odvede kralja 
pod neki trijem da se tobože ondje rashladi i skloni ga da promijeni 
odluku. </ab>
               <ab n="47">
(47) I doista, Menelaja, krivca svega zla, kralj oslobodi 
od svih optužbi, dok one bijednike koji bi bili proglašeni nevinima 
da su svoju stvar branili i kod Skita - osudi na smrt. </ab>
               <ab n="48">
(48) Tako 
oni koji su govorili u obranu grada, naroda i svetog posuđa smjesta 
podniješe nepravednu kaznu. </ab>
               <ab n="49">
(49) Čak su im i Tirani, zgražajući 
se nad takvom zloćom, priredili svečani ukop. </ab>
               <ab n="50">
(50) Zbog lakomosti 
vlastodržaca Menelaj se ipak održi na vlasti; napredujući u pakosti,
 postade glavni protivnik svojih sugrađana.


</ab>
            </div>
            <div n="5" type="chapter">
               <ab n="1">
(5.1) U to je vrijeme Antioh pripremao drugu vojnu na Egipat. </ab>
               <ab n="2">
(2) Gotovo 
četrdeset dana po svem gradu pojavljivali se konjanici koji su 
u zlatnim odorama projahivali zrakom; zatim naoružane čete raspoređene 
u kohorte; </ab>
               <ab n="3">
(3) pa konjički odredi svrstani u borbene redove, koji 
su srljali i napadali jedni na druge; na sve strane zamahivanje 
štitovima, šuma sulica, mačevi izvučeni iz korica, blještav sjaj 
zlatnih oklopa i svakojake bojne opreme. </ab>
               <ab n="4">
(4) Svi su molili da 
ta pojava bude dobar znak.


    </ab>
               <ab n="5">
(5) Uto se pronese lažan glas da je Antioh preminuo. Jason 
tada uze ništa manje nego tisuću ljudi te iznenada napade grad. 
Pošto su bili istjerani oni koji su branili zidine i grad već 
bio zauzet, Menelaj uteče u tvrđavu. </ab>
               <ab n="6">
(6) Jason je stao nemilice 
klati svoje sugrađane, ne uviđajući da je uspjeh protiv sunarodnjaka 
najveći neuspjeh, misleći da stječe pobjedničku slavu nad neprijateljima,
 a ne nad braćom. </ab>
               <ab n="7">
(7) Nije se domogao vlasti, nego je sramotno 
završio svoju izdaju i morao opet tražiti utočište u Amanitidi. 
</ab>
               <ab n="8">
(8) Tako se završilo njegovo opako djelo. Optužili su ga kod arapskog 
vladara Arete te je morao bježati od grada do grada; svi su ga 
gonili, svi mrzili kao otpadnika od Zakona i proklinjali kao 
krvnika svoje domovine i svojih sugrađana, dok konačno ne zastade 
u Egiptu. </ab>
               <ab n="9">
(9) Tako je on koji je mnoge izagnao iz domovine poginuo 
u tuđini, otišavši Lakedemoncima ne bi li u ime srodništva našao 
zaštitu. </ab>
               <ab n="10">
(10) On koji je toliko ljudi bez sahrane bacio na zemlju 
ostade neoplakan, bez ukopa i bez mjesta u grobu svojih otaca.
    </ab>
               <ab n="11">
(11) Kad je kralj doznao što se dogodilo, pomisli da se Judeja 
odmetnula. Zato se podiže iz Egipta, zvjerski razjaren u duši,
 i zauze grad oružanom rukom. </ab>
               <ab n="12">
(12) Vojnicima zapovjedi da nesmiljeno 
pobiju sve one koje sretnu i da pokolju one koji uteknu u kuće. 
</ab>
               <ab n="13">
(13) Ubijali su mlado i staro, zatirali žene i djecu, klali djevojke 
i nejačad. </ab>
               <ab n="14">
(14) U cigla tri dana bilo je osamdeset tisuća žrtava,
 od čega je četrdeset tisuća palo od udaraca, a isto ih je toliko 
prodano u roblje.


    </ab>
               <ab n="15">
(15) Ni time se nije izdovoljio, nego se drznuo ući u Hram 
najsvetiji na svem svijetu, a vodio ga Menelaj, izdajica zakona 
i domovine. </ab>
               <ab n="16">
(16) Tu je svojim nečistim rukama uzimao sveto posuđe,
 poganim rukama grabio darove što su ih drugi kraljevi davali 
za napredak, slavu i dostojanstvo tog mjesta.
    </ab>
               <ab n="17">
(17) Antioh se uznio u srcu, ne misleći da se Gospod samo 
na kratko vrijeme ljuti na građane zbog njihovih grijeha i zato 
ne haje za Sveto mjesto. </ab>
               <ab n="18">
(18) I da nije bilo tolikog mnoštva grijeha,
 i njega bi, čim bi ušao, udarci biča odvratili od drskosti, 
kao što su odvratili i Heliodora, koga bijaše poslao kralj Seleuk 
da pregleda riznicu. </ab>
               <ab n="19">
(19) Ali Gospodin nije izabrao narod radi 
Svetog mjesta, nego mjesto radi naroda. </ab>
               <ab n="20">
(20) Zato je i samo mjesto,
 imajući udjela u narodnim nevoljama, kasnije sudjelovalo i u 
blagostanju; zapušteno zbog srdžbe Svemogućega, bit će opet u 
svoj svojoj slavi obnovljeno nakon izmirenja s velikim Gospodinom.


    </ab>
               <ab n="21">
(21) Antioh, dakle, iz Hrama odnije tisuću i osam stotina 
talenata pa se požuri u Antiohiju, misleći u svojoj oholosti 
da zemlju može učiniti plovnom a more prohodnim - toliko mu se 
uznijelo srce! </ab>
               <ab n="22">
(22) Za nadstojnike, pak, koji će zlostavljati 
narod ostavi u Jeruzalemu Filipa, po narodnosti Frigijca, po 
ćudi surovijega od onoga koji ga je postavio; </ab>
               <ab n="23">
(23) a na gori Gerizimu 
Andronika; osim njih još i Menelaja, koji je opakije od drugih 
gospodovao svojim sugrađanima, a bio je osobito neprijateljski 
raspoložen prema Židovima.
    </ab>
               <ab n="24">
(24) Posla i namjesnika Apolonija na čelu vojske od dvadeset 
i dvije tisuće ljudi, zapovjedivši mu da sve odrasle pokolje,
 a žene i mladež proda. </ab>
               <ab n="25">
(25) Kad je taj došao u Jeruzalem, pretvarajući 
se kao miroljubiv čovjek, pričeka do svetoga subotnjeg dana; 
tada, iskoristivši židovski počinak, zapovjedi svojim podređenima 
da izađu pod oružjem. </ab>
               <ab n="26">
(26) Sve one koji su došli da vide smotru 
dade poubijati, a potom je, krstareći s naoružanim vojnicima 
po gradu, pogubio mnoštvo ljudi.
    </ab>
               <ab n="27">
(27) Tada se Juda Makabej povuče sa desetak ljudi u pustinju 
te su u gorama provodili život kao divlje zvijeri, hraneći se 
samo zelenjem da se čime ne bi onečistili.


</ab>
            </div>
            <div n="6" type="chapter">
               <ab n="1">
(6.1) Nedugo potom posla kralj Atenjanina Geronta da Židove prisiljava 
da krše zakone otaca i da se više u svom životu ne ravnaju po 
Božjim zakonima; </ab>
               <ab n="2">
(2) pa da oskvrne jeruzalemski Hram i pridijeli 
ga Olimpskom Zeusu, a onaj na Gerizimu Zeusu Gostoljubivom, kako 
su to tražili stanovnici tog mjesta. </ab>
               <ab n="3">
(3) Narodu je bilo teško 
i nepodnosivo toliko zlo. </ab>
               <ab n="4">
(4) Pogani ispuniše Hram raspuštenošću 
i pijankama. Zabavljali su se s djevojčurama i u svetim se predvorjima 
upuštali sa ženama. Štoviše, u samu su unutrašnjost unosili koješta 
zabranjeno. </ab>
               <ab n="5">
(5) Žrtvenik su natovarili nedopuštenim žrtvama koje 
su zakoni branili. </ab>
               <ab n="6">
(6) Čak nije bilo dopušteno svetkovati subotu,
 niti slaviti djedovske svetkovine otaca, niti se uopće itko 
smio priznavati Židovom. </ab>
               <ab n="7">
(7) Naprotiv, silom su ih tjerali na 
mjesečne žrtvene gozbe u spomen kraljeva rođendana, a kad se 
slavio Dionizov blagdan, morali su ovjenčani bršljanom izići 
u Dionizovu povorku. </ab>
               <ab n="8">
(8) Na Ptolemejev poticaj izišla je naredba 
da se i u susjednim helenskim gradovima jednako postupa sa Židovima,
 pa da i oni sudjeluju u obrednim gozbama, </ab>
               <ab n="9">
(9) a da se ubiju oni 
koji ne prihvaćaju helenskih običaja. Bilo je očito kakva je 
nevolja nastala.
    </ab>
               <ab n="10">
(10) Tako su bile izvedene pred sud dvije žene koje su obrezale 
svoju djecu. Objesili su im dojenčad o dojke te su ih javno vodili 
gradom, a onda strmoglavili sa zidina. </ab>
               <ab n="11">
(11) Drugi se sastajali 
u obližnjim spiljama da potajno svetkuju sedmi dan: prokazali 
su ih Filipu te ih zajedno spališe; iz poštovanja prema tome 
svetom danu, oni se nisu ni branili.


    </ab>
               <ab n="12">
(12) One kojima će ova knjiga dopasti u ruke molim da zbog 
ovih nevolja ne klonu duhom; neka znaju da su se progonstva zbila 
ne na propast nego na popravak našeg naroda. </ab>
               <ab n="13">
(13) Znak je velike 
milosti kad se grešnici predugo ne puštaju nekažnjeni, nego ih 
namah stiže kazna. </ab>
               <ab n="14">
(14) Dok u drugih naroda Gospod strpljivo čeka 
da ih kazni onda kad prevrše mjeru grijeha, dotle je s nama odlučio 
drukčije postupiti; </ab>
               <ab n="15">
(15) ne čeka da nas kazni istom kad se već 
ispuni mjera naših grijeha. </ab>
               <ab n="16">
(16) Zato nam on nikad ne uskraćuje 
svog milosrđa niti svoj narod ostavlja, iako ga kažnjava nevoljama. 
</ab>
               <ab n="17">
(17) Neka je to dovoljno za opomenu. Nakon ovih nekoliko riječi 
nastavit ćemo kazivanje.


    </ab>
               <ab n="18">
(18) Eleazara, jednog od prvaka među pismoznancima, čovjeka 
već poodmakle dobi ali otmjene vanjštine, nagovorili su, silom 
mu otvarajući usta, da jede svinjetinu. </ab>
               <ab n="19">
(19) Ali je on više volio 
slavnu smrt nego sramotan život, pa sam dragovoljno pristupi 
mučilištu. </ab>
               <ab n="20">
(20) Ali prije ispljunu ono što mu je bilo u ustima,
 kako treba da postupi svaki onaj koji se odlučno čuva onoga 
što nije dopušteno okusiti ni po cijenu ljubavi prema životu. 
</ab>
               <ab n="21">
(21) Oni koji su predsjedavali tome bezbožnom obrednom obroku,
 kako su odavna poznavali tog čovjeka, uzeše ga nasamo nagovarati 
da sa sobom donese mesa koje smije uživati i koje je sam pripravio. 
Neka se samo pretvara da po kraljevoj zapovijedi jede od žrtvenog 
mesa. </ab>
               <ab n="22">
(22) Učini li tako, izbavit će se od smrti njihovim čovjekoljubljem,
 na koje ih obvezuje staro prijateljstvo. </ab>
               <ab n="23">
(23) Ali on stvori plemenitu 
odluku, dostojnu svoje dobi i ugleda svoje časne starosti i sijede 
glave i besprijekorna života sve od djetinjstva, a još većma 
dostojnu svetih zakona koje je postavio sam Bog: bez oklijevanja 
izjavi neka ga samo pošalju u Podzemlje. </ab>
               <ab n="24">
(24) "Ne dolikuje našoj 
dobi pretvarati se, pa da mnogi mladići pomisle kako je Eleazar 
sa devedeset godina prešao na tuđinske običaje. </ab>
               <ab n="25">
(25) Zbog svog 
pretvaranja da spasim ono malo prolaznog života, mogli bi i sami 
zastraniti, a ja bih tako na svoju starost navukao ljagu i sramotu. 
</ab>
               <ab n="26">
(26) Jer, sve kad bih sada i umakao ljudskoj kazni, ni živ ni 
mrtav neću izbjeći rukama Svemogućega. </ab>
               <ab n="27">
(27) A sada, junački se 
odričući života, pokazat ću se dostojnim svoje starosti </ab>
               <ab n="28">
(28) i 
mladićima ostaviti plemenit primjer kako se za časne i svete 
zakone valja spremno i velikodušno izložiti smrti."
    Nakon tih riječi odmah pristupi mučilištu. </ab>
               <ab n="29">
(29) Oni koji su 
ga vodili, promijeniše dotadašnju naklonost u mržnju: njegove 
riječi činile im se ludošću. </ab>
               <ab n="30">
(30) Kad je već pod udarcima umirao,
 uzdahnu i reče: "Gospodin, koji posjeduje sveto znanje, dobro 
zna da sam se mogao izbaviti od smrti, ali da na svom tijelu 
podnosim teške muke bičevanja jer u duši radosno sve to podnosim 
u strahopoštovanju prema njemu." </ab>
               <ab n="31">
(31) I tako je on preminuo i 
svojom smrću ostavio ne samo mladeži nego i većini naroda primjer 
hrabrosti i spomenik kreposti.


</ab>
            </div>
            <div n="7" type="chapter">
               <ab n="1">
(7.1) Uhvatiše tako i sedmoricu braće zajedno s njihovom majkom. 
Kralj naredi da ih biju bičevima i volovskim žilama: htio ih 
je prisiliti da jedu zabranjeno svinjsko meso. </ab>
               <ab n="2">
(2) Jedan od njih 
progovori u njihovo ime: "Što nas želiš pitati i od nas saznati? 
Radije ćemo umrijeti nego da prestupimo zakone svojih otaca!" 
</ab>
               <ab n="3">
(3) Izvan sebe od bijesa, kralj zapovjedi da se užare tave i kotlovi. 
</ab>
               <ab n="4">
(4) Kad ih užariše, zapovjedi da se, naočigled ostale braće i 
majke, odreže jezik onomu koji je u njihovo ime govorio, da mu 
se s glave oguli koža i odsijeku udovi. </ab>
               <ab n="5">
(5) Osakativši ga posvema,
 zapovjedi da ga još živa primaknu vatri i prže na tavi. Dok 
se para s tave širila nadaleko, drugi se uzajamno poticali s 
majkom da junački umru. </ab>
               <ab n="6">
(6) "Gospodin Bog gleda", govorahu, "i 
zaista će nam se smilovati, kao što Mojsije objavljuje pjesmom 
koja svečano svjedoči: 'I svojim ću se slugama smilovati.'"
    </ab>
               <ab n="7">
(7) Kad je prvi tako preminuo, dovedoše drugoga na mučenje. 
Pošto su mu s glave ogulili kožu s kosom, upitaše ga: "Hoćeš 
li jesti svinjetine prije nego ti ud po ud izmučimo tijelo?" 
</ab>
               <ab n="8">
(8) On odgovori jezikom svojih otaca: "Neću!" Zato su i njega 
podvrgli mučenju kao i prvog. </ab>
               <ab n="9">
(9) Izdišući reče: "Ti nam, zlikovče,
 oduzimaš sadašnji život, ali će nas Kralj svijeta, zato što 
umiremo za njegove zakone, uskrisiti na život vječni."
    </ab>
               <ab n="10">
(10) Poslije njega mučili su trećega. On spremno isplazi jezik 
kad su zatražili i hrabro pruži ruke. </ab>
               <ab n="11">
(11) Junački reče: "Od Neba 
sam primio ove udove, ali ih zbog njegovih zakona prezirem i 
nadam se da ću ih od njega natrag dobiti." </ab>
               <ab n="12">
(12) I sam kralj i 
njegova pratnja zadiviše se hrabrosti mladića koji je prezirao 
muke.
    </ab>
               <ab n="13">
(13) Kad je taj preminuo, podvrgli su četvrtoga istim mukama. 
</ab>
               <ab n="14">
(14) Prije nego što je izdahnuo, reče ovo: "Blago onom koji umre 
od ruke ljudi, u čvrstoj nadi koju ima od Boga: da će ga Bog 
uskrisiti! A ti - za tebe nema uskrsnuća na život!"
    </ab>
               <ab n="15">
(15) Zatim dovedoše petoga i stadoše ga mučiti. </ab>
               <ab n="16">
(16) On upilji 
oči u kralja i reče: "Iako si smrtan, imaš vlast nad ljudima 
i radiš što hoćeš. Ali ne misli da je Bog naš narod ostavio! 
</ab>
               <ab n="17">
(17) Samo čekaj, već ćeš vidjeti njegovu veliku moć: mučit će 
on tebe i tvoje sjeme!"
    </ab>
               <ab n="18">
(18) Poslije toga doveli su šestoga, koji pred smrt reče: 
"Ne zavaravaj se ludo; mi ovo trpimo zbog sebe jer smo sagriješili 
protiv svog Boga, i odatle nam sva ova strahota. </ab>
               <ab n="19">
(19) Ali nemoj 
misliti da ćeš izbjeći kazni ti koji se drsko boriš protiv Boga."
    </ab>
               <ab n="20">
(20) Nadasve vrijedna udivljenja i dostojna svijetle uspomene 
bijaše majka, koja je u jednom jedinom danu gledala smrt svojih 
sedam sinova: veledušno je to podnijela zato što se ufala u Gospodina. 
</ab>
               <ab n="21">
(21) Svakoga od njih poticala je jezikom otaca. Puna plemenitih 
osjećaja, ona je svoju ženstvenost oživljavala muškom hrabrošću. 
</ab>
               <ab n="22">
(22) Govorila im je: "Ne znam kako ste nastali u mojoj utrobi,
 jer nisam vam ja darovala ni duh ni život niti vam tkivo složila. 
</ab>
               <ab n="23">
(23) Zato će vam Stvoritelj svijeta, koji je sazdao ljudski rod 
i koji svemu dade početak, milosrdno vratiti i duh i život, jer 
vi sad ne marite za se iz ljubavi prema njegovim zakonima."
    </ab>
               <ab n="24">
(24) Antioh pomisli da ga ona omalovažava; u njezinim je riječima 
nazrijevao porugu. Kako je najmlađi još živio, on ga poče ne 
samo riječima poticati nego mu se i zaklinjati i uvjeravati ga 
da će ga obogatiti i usrećiti, sprijateljit će se s njim i povjerit 
mu visoke službe ako se odrekne pradjedovskih predaja. </ab>
               <ab n="25">
(25) Kako 
mladić za to nije ništa mario, kralj dozove majku i uze je nagovarati 
neka mladiću savjetuje da sebi spasi život. </ab>
               <ab n="26">
(26) Poslije duga 
nagovaranja pristala je da savjetuje sina. </ab>
               <ab n="27">
(27) Sagnula se k njemu 
pa je, zavaravajući okrutnog silnika, ovako progovorila jezikom 
svojih otaca: "Sinko moj, smiluj se meni koja sam te devet mjeseci 
nosila u utrobi i dojila te tri godine, zatim te othranila i 
podigla do sadašnje dobi i odgojila. </ab>
               <ab n="28">
(28) Molim te, dijete, pogledaj 
nebo i zemlju i sve što je na njima i znaj da je sve to Bog načinio 
ni od čega i da je tako nastao i ljudski rod. </ab>
               <ab n="29">
(29) Ne boj se toga 
krvnika, nego budi dostojan svoje braće i prihvati smrt, da te 
s tvojom braćom u vrijeme milosti opet nađem!"
    </ab>
               <ab n="30">
(30) Tek što je svoje dorekla, mladić reče: "Što čekate? Ne 
pokoravam se kraljevoj zapovijedi, nego se pokoravam zapovijedi 
Zakona što ga našim ocima dade Mojsije. </ab>
               <ab n="31">
(31) A ti, začetniče svake 
zloće protiv Hebreja, nipošto nećeš izbjeći ruci Božjoj. </ab>
               <ab n="32">
(32) Mi 
trpimo zbog svojih grijeha. </ab>
               <ab n="33">
(33) Pa ako se živi Gospodin na trenutak 
na nas i razgnjevio, da nas pokara i pouči, on će se opet i pomiriti 
sa svojim slugama. </ab>
               <ab n="34">
(34) A ti, bezbožniče, od svih ljudi najpoganiji,
 ludo se ne uznosi i ne uljuljavaj se ispraznim nadama dižući 
ruku protiv sinova Neba, </ab>
               <ab n="35">
(35) jer još nisi izbjegao sudu Boga 
Svevladara, Svevida. </ab>
               <ab n="36">
(36) Naša braća, pretrpjevši sada muku prolaznu 
za život neprolazni, pala su za Božji Savez, a ti ćeš već na 
sudu Božjemu primiti pravednu kaznu za svoju oholost. </ab>
               <ab n="37">
(37) Ja 
sa svojom braćom za zakone otaca i tijelo i dušu rado predajem 
i molim Boga da se našem narodu naskoro smiluje, a tebe mukama 
i bičevima prinudi da priznaš da je on Bog jedini. </ab>
               <ab n="38">
(38) Neka se 
napokon na meni i na mojoj braći zaustavi srdžba Boga Svevladara 
kojom se s pravom oborio na naš narod."
    </ab>
               <ab n="39">
(39) Sav izvan sebe, kralj se na ovoga razbjesnio još i više 
nego na druge: napose je gorko osjećao tu porugu. </ab>
               <ab n="40">
(40) Tako je 
i ovaj preminuo a da se nije okaljao, pun pouzdanja u Gospodina. 
</ab>
               <ab n="41">
(41) Posljednja je, poslije svojih sinova, umrla majka.
    </ab>
               <ab n="42">
(42) Toliko, evo, o obrednim gozbama i prekomjernim progonstvima.




</ab>
            </div>
            <div n="8" type="chapter">
               <ab n="1">
(8.1) Juda Makabej i njegovi ljudi stali su krišom obilaziti sela 
te sazivati svoje rođake i prikupljati one koji su ostali vjerni 
židovstvu. I tako se skupilo kojih šest tisuća ljudi. </ab>
               <ab n="2">
(2) Molili 
su Gospodina da pogleda narod od svih potlačen, da se smiluje 
Hramu koji oskvrnuše bezbožni ljudi; </ab>
               <ab n="3">
(3) da se sažali na grad 
kojemu prijeti propast i opasnost da ga sravne sa zemljom; da 
usliši krv koja vapi k njemu; </ab>
               <ab n="4">
(4) da se spomene zločinačkog pokolja 
nejačadi; da osveti pogrde svoga Imena.
    </ab>
               <ab n="5">
(5) Kad je Makabej stao na čelo svoje vojske, pogani mu nisu 
mogli odolijevati budući da se Gospodinov gnjev preokrenuo u 
milosrđe. </ab>
               <ab n="6">
(6) Vršio je prepade na gradove i sela i spaljivao ih; 
zauzimao je pogodne položaje i neprijatelja često tjerao u bijeg. 
</ab>
               <ab n="7">
(7) Takve je navale najradije vršio pod plaštem noći. Glas o njegovu 
junaštvu pronosio se na sve strane.


    </ab>
               <ab n="8">
(8) Videći da taj čovjek u kratko vrijeme nezaustavno napreduje 
i sve više uspijeva, Filip zatraži pismeno od Ptolemeja, upravitelja 
Celesirije i Fenicije, da kraljevoj stvari pritekne u pomoć. 
</ab>
               <ab n="9">
(9) Taj izabra Patroklova sina Nikanora, jednoga od svojih prvih 
prijatelja, i posla ga smjesta, na čelu od najmanje dvadeset 
tisuća ljudi skupljenih od različitih naroda, da istrijebi sav 
židovski narod. Pridružio mu je Gorgiju, vojskovođu od zanata,
 vješta bojnim poslovima. </ab>
               <ab n="10">
(10) Nikanor je napose namjeravao da 
prodajom židovskih zarobljenika isplati kraljev danak od dvije 
tisuće talenata što ih dugovaše Rimljanima.
    </ab>
               <ab n="11">
(11) Zato žurno pozva primorske gradove na prodaju židovskog 
roblja. Obeća ih devedeset za jedan talenat. Nije ni slutio kakva 
će ga kazna stići od ruke Svemogućega.
    </ab>
               <ab n="12">
(12) Uto je Juda doznao za Nikanorov dolazak. Kad je svojim 
ljudima saopćio da se približava neprijateljska vojska, </ab>
               <ab n="13">
(13) pobjegoše 
kukavice i oni koji se nisu pouzdavali u Božju pravdu. </ab>
               <ab n="14">
(14) Drugi 
pak prodaše sve što im je preostalo i zavapiše Gospodinu da ih 
izbavi od bezbožnoga Nikanora, koji ih je prodao još prije nego 
što je došlo do boja; </ab>
               <ab n="15">
(15) neka ih izbavi, ako i ne zbog njih 
samih, a ono zbog Saveza s njihovim ocima i zbog toga što se 
zovu njegovim svetim i veličanstvenim Imenom.
    </ab>
               <ab n="16">
(16) Kad je, dakle, Makabej prikupio oko sebe šest tisuća 
ljudi, stao ih je hrabriti da se ne plaše neprijatelja niti boje 
mnoštva pogana koji ih nepravedno napadaju nego neka se junački 
bore. </ab>
               <ab n="17">
(17) Neka imaju pred očima kako su oni zločinački osramotili 
Sveto mjesto i kako su zlostavljali i ruglu izvrgli Grad, a pradjedovske 
običaje uništili. </ab>
               <ab n="18">
(18) "Oni se uzdaju", dodao je, "u oružje i 
smionost, a mi u Boga Svevladara koji jednim migom oka može oboriti 
naše napadače i sav svijet." </ab>
               <ab n="19">
(19) Nabrojio im je slučajeve u kojima 
se Bog udostojao zaštititi njihove pretke: onaj što se zbio pod 
Sanheribom kad je poginulo stotinu osamdeset i pet tisuća ljudi,
 </ab>
               <ab n="20">
(20) pa onaj u Babiloniji, u bici protiv Galaćana, gdje se borilo 
osam tisuća ljudi s pomoću četiri tisuće Makedonaca, i dok su 
Makedonci došli u škripac, onih samih osam tisuća, zahvaljujući 
pomoći s Neba, porazilo je stotinu i dvadeset tisuća neprijatelja 
i zadobilo velik plijen.
    </ab>
               <ab n="21">
(21) Kad ih je tim riječima osokolio i pripremio da za svoje 
zakone i za domovinu i poginu, razdijelio je svoju vojsku na 
četiri odreda. </ab>
               <ab n="22">
(22) Na čelo svakom odredu stavio je svoju braću: 
Šimuna, Josipa i Jonatana, i dao svakomu po tisuću i pet stotina 
ljudi. </ab>
               <ab n="23">
(23) Osim toga, naredi Eleazaru da im pročita Svetu knjigu,
 a onda je, davši im bojni zov: "S Božjom pomoću!" stao na čelo 
prvog odreda i napao Nikanora. </ab>
               <ab n="24">
(24) Budući da im je Svemogući 
u boju bio suborac, pobili su preko devet tisuća neprijatelja,
 izranili i osakatili veći dio Nikanorove vojske i nagnali sve 
u bijeg. </ab>
               <ab n="25">
(25) Zaplijenili su i novac onih koji su ih došli kupovati. 
Pošto su ih podugo tjerali, vratiše se natrag jer nisu imali 
vremena. </ab>
               <ab n="26">
(26) Bilo je, naime, uoči subote, pa ih nisu dalje gonili.
    </ab>
               <ab n="27">
(27) Pokupiše još neprijateljsko oružje i poskidaše plijen,
 a onda svetkovahu subotu, obilno hvaleći i slaveći Gospodina 
koji ih je tog dana izbavio i opet im počeo iskazivati svoju 
milost. </ab>
               <ab n="28">
(28) Poslije subote podijelili su dio plijena žrtvama 
progonstva, pa udovicama i siročadi, a ono što je preostalo podijelili 
su među sobom i među svojom djecom.
    </ab>
               <ab n="29">
(29) Završivši taj posao, okupiše se na zajedničku molitvu 
i zavapiše milosrdnom Gospodinu da se posve izmiri sa svojim 
slugama.


    </ab>
               <ab n="30">
(30) U kreševu s Timotejevim i Bakidovim vojnicima pobili 
su ih dvadeset tisuća i osvojili vrlo visoke tvrđave. Velik plijen 
razdijelili su na dva jednaka dijela - jedan za sebe, drugi za 
žrtve progonstva, siročad i udovice - a ne zaboraviše ni staraca. 
</ab>
               <ab n="31">
(31) Zatim su brižno pokupili neprijateljsko oružje i pohranili 
ga na prikladnim mjestima. Što je od plijena preostalo, odnijeli 
su u Jeruzalem. </ab>
               <ab n="32">
(32) Ubili su vođu Timotejevih četa, čovjeka bezbožna,
 koji je Židovima nanio mnogo zala. </ab>
               <ab n="33">
(33) Dok su u domovini slavili 
pobjedu, spališe one koji su zapalili Sveta vrata, zajedno s 
Kalistenom, koji bijaše utekao u neku kućicu. Tako je za svoje 
svetogrđe primio zasluženu plaću.


    </ab>
               <ab n="34">
(34) A onaj trostruki zlikovac Nikanor, koji je doveo tri 
tisuće trgovaca da kupuju Židove, </ab>
               <ab n="35">
(35) bio je Božjom pomoću ponižen 
od onih koje je najviše podcjenjivao: morao je skinuti svoju 
časničku odoru te je tako, po osamljenim putovima, poput odbjegla 
roba, stigao u Antiohiju - sretno umaknuvši, dok mu je sva vojska 
bila poražena. </ab>
               <ab n="36">
(36) I on, koji je cijenom jeruzalemskih zarobljenika 
obećao platiti danak Rimljanima, sad je morao razglasiti da Židovi 
imaju Borca koji se za njih bori i da su Židovi upravo zato neranjivi 
što slijede zakone koje im je On postavio.


</ab>
            </div>
            <div n="9" type="chapter">
               <ab n="1">
(9.1) U isto se vrijeme Antioh sramotno vraćao iz perzijskih krajeva. 
</ab>
               <ab n="2">
(2) Bio je provalio u grad Perzepolis i pokušao opljačkati hram 
i zaposjesti grad. Ali se pučanstvo podiglo i pograbilo oružje,
 tako da se Antioh, jer su ga stanovnici te zemlje natjerali 
u bijeg, morao sramotno povlačiti. </ab>
               <ab n="3">
(3) Kad je došao do Ekbatane,
 saznao je što se dogodilo s Nikanorom i s Timotejevima. </ab>
               <ab n="4">
(4) Sav 
izvan sebe od jarosti, smišljao je kako da se i za uvredu onih 
koji su ga natjerali u bijeg iskali na Židovima. Zato je upravljaču 
kola zapovjedio da njegova bojna kola tjera bez prestanka, sve 
dok ne stignu. Ali se već nad njim nadvila kazna s Neba, jer 
je ovako oholo govorio: "Načinit ću od Jeruzalema, kad onamo 
dođem, židovsko groblje."
    </ab>
               <ab n="5">
(5) Ali Svevid, Gospodin Bog Izraelov, udari ga neizlječivom 
i nevidljivom bolešću. Čim je izgovorio onu riječ, spopade ga 
u crijevima nesnosna bol i strašne muke u utrobi. </ab>
               <ab n="6">
(6) Tako je 
bilo baš i pravo, jer on je utrobama drugih zadao mnoge i nečuvene 
muke. </ab>
               <ab n="7">
(7) On se ipak svoga divljaštva nije okanio, nego nadut 
od oholosti i rigajući plamen gnjeva na Židove, zapovjedi da 
se ubrza vožnja. Tada ispade iz kola u trku, koja su odštropotala 
dalje, a on u nesretnu padu poiščaši sve udove na tijelu. </ab>
               <ab n="8">
(8) On,
 koji je u svome nadljudskom razmetanju mislio da je kadar zapovijedati 
morskim valovima, on koji je umišljao da može mjeriti gorske 
vrhove, sad se našao zgruhan na tlu, odakle su ga zatim digli 
na nosila. Tako se svima očitovala na njemu Božja sila, </ab>
               <ab n="9">
(9) jer 
su crvi povrvjeli iz bezbožnikova tijela i sa živog mu tijela,
 u ljutim bolima, otpadalo meso te je smrad te gnjileži izazivao 
gađenje u svoj vojsci. </ab>
               <ab n="10">
(10) Malo prije mišljaše da dohvaća nebeske 
zvijezde, a sada ga više nitko, zbog nepodnošljiva smrada, nije 
mogao pratiti.
    </ab>
               <ab n="11">
(11) Istom sada, sav skršen bolima, poče popuštati u svojoj 
velikoj oholosti i pod Božjim bičem stao je dolaziti k pameti,
 jer su mu se od časa do časa povećavale boli. </ab>
               <ab n="12">
(12) Kad više ni 
sam nije mogao podnositi vlastitog smrada, priznade: "Pravo je 
pokoravati se Bogu i neka se smrtnik s Bogom ne izjednačuje!" 
</ab>
               <ab n="13">
(13) Ali taj se zločinac molio Gospodaru u koga više nije bilo 
smilovanja. </ab>
               <ab n="14">
(14) Obećavao je da će Sveti grad, kamo se žurio da 
ga sravni sa zemljom i pretvori u groblje, proglasiti slobodnim; 
</ab>
               <ab n="15">
(15) da će s Atenjanima izjednačiti sve Židove, koje inače nije 
smatrao dostojnima ni ukopa, nego vrijednima da se s njihovom 
djecom bace za hranu pticama grabilicama i divljim zvijerima; 
</ab>
               <ab n="16">
(16) da će najljepšim darovima ukrasiti sveti Hram, koji je prije 
oplijenio, i da će mu mnogostruko vratiti sve sveto posuđe, a 
troškove žrtvovanja podmirivati od svojih dohodaka; </ab>
               <ab n="17">
(17) i napokon 
da će i sam postati Židov i da će krstariti cijelim svijetom 
i naviještati Božju svemoć.


    </ab>
               <ab n="18">
(18) Ali kako mu boli nisu ništa popuštale, jer se na nj oborio 
pravedan sud Božji, u beznadnu stanju napisao je Židovima ovo 
pismo u kojem moli oproštenje. Ono glasi ovako:
    </ab>
               <ab n="19">
(19) "Odličnim građanima Židovima kralj i upravitelj Antioh 
šalje pozdrav želeći im zdravlje i dobru sreću! </ab>
               <ab n="20">
(20) Ako ste dobro 
vi i vaša djeca, ako vam poslovi idu od ruke, pun nade u Nebo 
</ab>
               <ab n="21">
(21) rado se spominjem vašeg štovanja i vaše blagonaklonosti prema 
meni. Na povratku iz perzijskih krajeva, pošto sam zapao u nepodnošljivu 
bolest, smatram potrebnim da se pobrinem za opće dobro. </ab>
               <ab n="22">
(22) Ne 
očajavam zbog svog stanja nego se čvrsto nadam da ću se iz bolesti 
izvući. </ab>
               <ab n="23">
(23) Ipak, i moj je otac, kad je s vojskom polazio u gornje 
krajeve, odredio sebi nasljednika, </ab>
               <ab n="24">
(24) da se, bude li neočekivanih 
događaja ili nepovoljnih glasova, državljani ne uzbunjuju, znajući 
kome je on prepustio upravu poslovima. </ab>
               <ab n="25">
(25) Osim toga, znam kako 
obližnji vladaoci i susjedi našeg kraljevstva vrebaju priliku 
i čekaju da se što dogodi. Zato sam za kralja odredio svoga sina 
Antioha, koga sam već više puta, polazeći u gornje krajeve, mnogima 
od vas povjerio i preporučio. I njemu sam, uostalom, napisao 
priloženo pismo. </ab>
               <ab n="26">
(26) Zato vas molim i zaklinjem da se sjetite 
dobročinstava koje sam vam svima pojedinačno učinio te da svoju 
dosadašnju blagonaklonost prema meni sačuvate i prema mome sinu. 
</ab>
               <ab n="27">
(27) Zaista sam uvjeren da će on savjesno slijediti moje nakane 
i blago i čovjekoljubivo postupati s vama."
    </ab>
               <ab n="28">
(28) Tako je taj ubojica i hulitelj, poslije najužasnijih 
muka, kakve je znao zadavati drugima, najjadnije, u tuđoj zemlji,
 u pustim planinama završio život. </ab>
               <ab n="29">
(29) Njegovo je tijelo uzeo 
sa sobom Filip, njegov prijatelj od djetinjstva, koji se u strahu 
od njegova sina Antioha uputio u Egipat Ptolemeju Filometoru.


</ab>
            </div>
            <div n="10" type="chapter">
               <ab n="1">
(10.1) Dotle je Makabej sa svojim drugovima, pod vodstvom Gospodinovim,
 opet zauzeo Hram i Grad. </ab>
               <ab n="2">
(2) Srušili su žrtvenike što su ih po 
trgu sagradili tuđinci i uništili su posvećene gajeve. </ab>
               <ab n="3">
(3) Potom 
su očistili Hram i podigli drugi žrtvenik; onda su iskresali 
vatru iz kamena i tom vatrom, nakon prijekida od dvije godine,
 prinijeli žrtvu; ujedno su obnovili prinos kada, zapalili svjetiljke 
i izložili prinesene hljebove. </ab>
               <ab n="4">
(4) Kad su sve to izvršili, pali 
su ničice i stali moliti Gospodina da više nikada ne dopusti 
da padnu u takve nevolje, nego, ako kad i sagriješe, neka ih 
primjerno kazni, ali neka ih ne predaje bogohulnim i divljim 
narodima. </ab>
               <ab n="5">
(5) Čišćenje Hrama palo je upravo na isti dan i mjesec 
u koji su ga pogani i oskvrnuli, na dvadeset i peti dan Kisleva. 
</ab>
               <ab n="6">
(6) Svetkovali su to razdragano osam dana, onako kao i Blagdan 
sjenica, sjećajući se kako su nedavno, na Blagdan sjenica, boravili 
u planinama i spiljama kao divlje zvijeri. </ab>
               <ab n="7">
(7) Zato su, noseći 
bršljanom ovite štapove, zelene grančice i palme, zahvaljivali 
hvalospjevima Onomu koji je sretno proveo očišćenje svoga Svetog 
mjesta. </ab>
               <ab n="8">
(8) Ujedno su javno zaključili i izglasali da sav židovski 
narod treba da te dane svake godine slavi.

    </ab>
               <ab n="9">
(9) Takve su, dakle, bile prilike u vrijeme smrti Antioha,
 nazvanog Epifana. </ab>
               <ab n="10">
(10) A sad ćemo izvijestiti o događajima s 
Antiohom Eupatorom, sinom onoga bezbožnika, sažimajući ukratko 
ratne nevolje. </ab>
               <ab n="11">
(11) Kad je taj preuzeo kraljevstvo, postavio je 
na čelo državnih poslova nekog Liziju, glavnog upravitelja Celesirije 
i Fenicije. </ab>
               <ab n="12">
(12) Ptolemej, nazvan Makron, prvi je sa Židovima 
postupao pravedno, pa je zbog nepravde koja im je bila nanesena 
nastojao njima upravljati miroljubivo. </ab>
               <ab n="13">
(13) Zato su ga neki prijatelji 
optužili Eupatoru, pa je svakom prilikom slušao kako ga nazivaju 
izdajicom zato što je ostavio Cipar koji mu je povjerio Filometor 
i što je prešao Antiohu Epifanu. Pa kad više časne vlasti nije 
mogao časno izvršavati, otrovom je sebi oduzeo život.


    </ab>
               <ab n="14">
(14) Kad je potom Gorgija postao upraviteljem tih predjela,
 skupljao je najamničku vojsku i svakom se prilikom zaraćivao 
sa Židovima. </ab>
               <ab n="15">
(15) U isto su vrijeme Idumejci, gospodari tvrđava 
na dobrim položajima, dodijavali Židovima te su, prihvaćajući 
izbjeglice iz Jeruzalema, nastojali održati ratno stanje. </ab>
               <ab n="16">
(16) Makabej 
i njegovi drugovi, pošto su se okupili na molitvu i Boga molili 
da im bude saveznik, krenuše protiv tih idumejskih tvrđava. </ab>
               <ab n="17">
(17) Udarivši 
snažno, osvojiše te položaje i suzbiše sve one koji su se borili 
na bedemima. Pobili su sve na koje su naišli, tako da ih je palo 
ne manje od dvadeset tisuća.
    </ab>
               <ab n="18">
(18) Kako je najmanje devet tisuća ljudi pobjeglo u dvije 
dobro utvrđene kule, a sa sobom su imali sve što je potrebno 
da se izdrži opsada, </ab>
               <ab n="19">
(19) Makabej ostavi Šimuna i Josipa sa Zakejem 
i njegovima, njih dovoljan broj za opsadu, a sam ode u druga 
mjesta, gdje je bila veća potreba. </ab>
               <ab n="20">
(20) Ali Šimunove ljude, pohlepne 
za novcem, potkupiše neki što su se onamo sklonili, tako te oni,
 primivši sedamdeset tisuća drahma, pustiše neke da uteknu. </ab>
               <ab n="21">
(21) Kad 
su Makabeju javili što se dogodilo, on skupi narodne vođe i optuži 
krivce da su za novce prodali svoju braću jer su pustili da pobjegnu 
neprijatelji. </ab>
               <ab n="22">
(22) Zato ih je dao pogubiti kao izdajice, a onda 
odmah zauze obje kule. </ab>
               <ab n="23">
(23) Sretan u oružju, pobi u obadvije tvrđave 
preko dvadeset tisuća ljudi.

    </ab>
               <ab n="24">
(24) Timotej, koga su Židovi prije porazili, skupi mnogo stranih 
četa, sabra znatan broj azijskih konjanika i krenu na Judeju 
misleći da će je oružjem osvojiti. </ab>
               <ab n="25">
(25) Kad se približavao, Makabej 
i njegovi ljudi stadoše zazivati Boga, posuvši glave prahom i 
pripasavši oko bokova kostrijet. </ab>
               <ab n="26">
(26) Padnuvši ničice na podnožju 
žrtvenika, molili su Boga da im bude milostiv: da bude neprijatelj 
njihovih neprijatelja, protivnik njihovih protivnika, kako to 
objašnjava Zakon.
    </ab>
               <ab n="27">
(27) Kad su završili molitvu, pograbiše oružje, prilično se 
odmaknuše od grada i zaustaviše pred neprijateljem. </ab>
               <ab n="28">
(28) Upravo 
u cik zore pograbiše se. Jednima je zalog uspjeha i pobjede, 
osim hrabrosti, bilo uzdanje u Gospodina, a drugi su vodstvo 
boja stavili samo u junaštvo. </ab>
               <ab n="29">
(29) Kad se razmahalo kreševo, protivnicima 
se ukaza s neba pet krasnih ljudi na konjima sa zlatnim uzdama; 
oni stadoše na čelo Židovima. </ab>
               <ab n="30">
(30) U isto vrijeme uzeše Makabeja 
među se da ga štite svojim oružjem i čuvaju neranjena, dok su 
na protivnike bacali strelice i munje, tako da su ih zabliještili 
i smeli te se oni raspršiše u najvećem neredu. </ab>
               <ab n="31">
(31) Bi tada pobijeno 
dvadeset tisuća i pet stotina pješaka i šest stotina konjanika.
    </ab>
               <ab n="32">
(32) Timotej pobježe u vrlo utvrđeno mjesto zvano Gezer, kojim 
je upravljao Hereja. </ab>
               <ab n="33">
(33) Makabej i njegovi srčano su ga opsjedali 
četiri dana. </ab>
               <ab n="34">
(34) Uzdajući se u čvrstoću mjesta, oni koji bijahu 
ondje užasno su psovali i sipali bestidnosti. </ab>
               <ab n="35">
(35) Kad je peti 
dan počelo svitati, dvadeset mladića iz Makabejeve vojske, poneseno 
gnjevom zbog onih psovki, jurnu na zid muški hrabro i u divljem 
žaru pobi svakoga na koga naiđe. </ab>
               <ab n="36">
(36) Jednako su na opsjednute 
navalili i drugi s protivne strane. Zažegli su kule i, raspirivši 
lomače, žive sažgali one bogohulnike. Drugi razbiše vrata, pustiše 
unutra ostalu vojsku i zaposjedoše grad. </ab>
               <ab n="37">
(37) Timoteja, koji se 
sakrio u neku nakapnicu, zaklaše zajedno s njegovim bratom Herejom 
i Apolofanom.
    </ab>
               <ab n="38">
(38) Pošto obaviše posao, počeše himnama i zahvalnicama slaviti 
Gospodina koji je Izraelu iskazao veliku dobrotu i dao mu pobjedu.


</ab>
            </div>
            <div n="11" type="chapter">
               <ab n="1">
(11.1) Malo zatim kraljev skrbnik i rođak Lizija, koji je bio na 
čelu državnih poslova, vrlo teško podnoseći posljednje događaje,
 </ab>
               <ab n="2">
(2) skupi kojih osamdeset tisuća pješaka i svekoliko svoje konjaništvo 
te krenu na Židove, u nakani da Grad učini grčkim naseljem </ab>
               <ab n="3">
(3) i 
da Hram, poput svetišta poganskih naroda, podloži porezu i svake 
godine prodaje svećeničku čast. </ab>
               <ab n="4">
(4) Nije nimalo mislio na Božju 
moć: zanijelo ga mnoštvo njegovih pješaka i tisuće konjanika 
te osamdeset njegovih slonova.
    </ab>
               <ab n="5">
(5) Upade u Judeju i približi se Betsuru, utvrđenu mjestu,
 udaljenu kojih pet stadija od Jeruzalema, te ga ljuto pritisnu. 
</ab>
               <ab n="6">
(6) Kad Makabej i njegovi doznaše da Lizija opsjeda tvrđave, počeše 
plakati i liti suze, moleći Gospodina da Izraelu pošalje dobroga 
anđela da ga spasi. </ab>
               <ab n="7">
(7) Nato Makabej prvi pograbi oružje i potače 
druge da se zajedno s njim izlože pogibli i pomognu svojoj braći. 
Puni žara, srnuše zajedno. </ab>
               <ab n="8">
(8) Dok su se još nalazili blizu Jeruzalema,
 ukaza im se na čelu konjanik u bijelim haljinama koji je vitlao 
zlatnim oružjem. </ab>
               <ab n="9">
(9) Tada se svi zajedno zahvališe milosrdnom 
Bogu i toliko se ohrabriše da su bili spremni probosti ne samo 
ljude nego i najdivljije zvijeri i probiti željezne zidove. </ab>
               <ab n="10">
(10) Kretali 
su naprijed u bojnom redu sa suborcem koji im je milošću Gospodnjom 
stigao s neba. </ab>
               <ab n="11">
(11) Zagnaše se na neprijatelje kao lavovi, oboriše 
jedanaest tisuća pješaka i tisuću i šest stotina konjanika, a 
ostale natjeraše u bijeg. </ab>
               <ab n="12">
(12) Većina se spasila, ali ranjeni 
i razoružani. Sam se Lizija spasio sramotnim bijegom.


    </ab>
               <ab n="13">
(13) Lizija nije bio nerazuman; razmišljao je o porazu koji 
je pretrpio i uvidio je da su Hebreji nepobjedivi jer im je suborac 
svesilni Bog. </ab>
               <ab n="14">
(14) Zato im poruči da pod svim pravednim uvjetima 
pristanu na mir, a on će kralja sklonuti da im postane prijatelj. 
</ab>
               <ab n="15">
(15) Makabej pristade na sve što je Lizija predlagao, jer mu bijaše 
stalo do općeg dobra. A sam kralj odobri sve što je Makabej preko 
Lizije za Židove pismeno zatražio.
    </ab>
               <ab n="16">
(16) Pismo što ga je Lizija pisao Židovima glasilo je ovako: 
"Lizija pozdravlja židovski narod! </ab>
               <ab n="17">
(17) Vaši poslanici Ivan i 
Apsalom predali su mi niže prepisanu ispravu, preporučujući njezin 
sadržaj. </ab>
               <ab n="18">
(18) Ja sam nato izvijestio kralja o onom s čime ga je 
trebalo upoznati, i on je odobrio sve što je bilo prihvatljivo. 
</ab>
               <ab n="19">
(19) Ako se, dakle, budete i dalje blagonaklono odnosili prema 
državnim probicima, ja ću ubuduće nastojati da poradim za vaše 
dobro. </ab>
               <ab n="20">
(20) Ujedno sam vašim i svojim izaslanicima naložio da 
s vama rasprave o pojedinostima. </ab>
               <ab n="21">
(21) Da ste zdravo! Godine sto 
četrdeset i osme, dvadeset i četvrtoga Dioskora."
    </ab>
               <ab n="22">
(22) Kraljevo je pismo glasilo ovako: "Kralj Antioh pozdravlja 
brata Liziju. </ab>
               <ab n="23">
(23) Naš se otac preselio k bogovima, a mi želimo 
da nam se u kraljevstvu svatko nesmetano bavi svojim poslovima. 
</ab>
               <ab n="24">
(24) Čuli smo da Židovi ne prihvaćaju helenskih običaja moga oca,
 nego vole svoj poseban način života i traže da im se dopusti 
da se ravnaju po posebnim zakonima. </ab>
               <ab n="25">
(25) Želeći, dakle, da i taj 
narod bude nesmetan, odlučujemo da im se vrati Hram, tako da 
mogu slobodno živjeti po običajima svojih predaka. </ab>
               <ab n="26">
(26) Zato će 
biti dobro da im pošalješ poslanike koji će s njima sklopiti 
ugovor, pa da se, znajući za našu odluku, raspoloženi i radosni 
late svojih poslova."
    </ab>
               <ab n="27">
(27) Kraljevo pismo židovskom narodu glasilo je ovako: "Kralj 
Antioh pozdravlja židovsko starješinstvo i ostale Židove. </ab>
               <ab n="28">
(28) Nadamo 
se da ste dobro, kako vam i želimo. I mi smo zdravi. </ab>
               <ab n="29">
(29) Menelaj 
nam je saopćio da se želite vratiti svojim domovima. </ab>
               <ab n="30">
(30) Svima 
onima koji se kućama vrate do tridesetog Ksantika bit će zajamčena 
nekažnjivost. </ab>
               <ab n="31">
(31) Židovi će se služiti svojom posebnom hranom 
i zakonima kao i prije. Neka se nikome od njih više nikako ne 
dosađuje zbog pogrešaka učinjenih iz neznanja. </ab>
               <ab n="32">
(32) Ujedno vam 
šaljem Menelaja da vas umiri. </ab>
               <ab n="33">
(33) Da ste zdravo! Godine sto četrdeset 
i osme, petnaestog Ksantika."
    </ab>
               <ab n="34">
(34) A i Rimljani su Židovima poslali pismo, koje glasi ovako: 
"Kvint Memije, Tit Manilije i Manije Sergije, rimski poslanici,
 pozdravljaju židovski narod. </ab>
               <ab n="35">
(35) Mi pristajemo na ono što vam 
je dopustio kraljev rođak Lizija. </ab>
               <ab n="36">
(36) O onome pak što je on smatrao 
da treba predložiti kralju na potvrdu - odmah dobro razmislite 
i pošaljite nam smjesta nekoga da bismo to mogli izložiti onako 
kako odgovara, jer putujemo u Antiohiju. </ab>
               <ab n="37">
(37) Zato se požurite 
i pošaljite ljude da i mi doznamo vaše mišljenje. </ab>
               <ab n="38">
(38) Da ste 
zdravo! Godine sto četrdeset i osme, petnaestog dana mjeseca 
Dioskora."

</ab>
            </div>
            <div n="12" type="chapter">
               <ab n="1">
(12.1) Kad su sklopili ugovore, Lizija se vrati kralju, a Židovi 
se latiše poljskih radova. </ab>
               <ab n="2">
(2) Ali mjesni upravitelj Timotej i 
Genejev sin Apolonije, pa i Jeronim i Demofon, kojima se pridružio 
i Cipranin Nikanor, nisu Židovima dali ni mira ni pokoja.
    </ab>
               <ab n="3">
(3) Uto su Jopljani izvršili veliko nedjelo. Pozvali su svoje 
sugrađane Židove sa ženama i djecom na pripremljene lađe kao 
da im ništa zlo ne spremaju. </ab>
               <ab n="4">
(4) Na temelju javnoga gradskog zaključka,
 Židovi se odazvaše, jer im bijaše stalo do mira, a nisu ni naslućivali 
ikakvo zlo. Izvedoše ih na morsku pučinu i potopiše najmanje 
dvije stotine.
    </ab>
               <ab n="5">
(5) Čim je Juda doznao za okrutnost izvršenu nad njegovim 
sunarodnjacima, obavijesti o tome svoje ljude; </ab>
               <ab n="6">
(6) zazvavši Boga,
 pravednog suca, navali na ubojice svoje braće. Noću zapali pristanište 
i spali lađe te pobi one koji su se onamo sklonili. </ab>
               <ab n="7">
(7) Budući 
da je mjesto bilo zatvoreno, otišao je s namjerom da se vrati 
i istrijebi sve Jopljane. </ab>
               <ab n="8">
(8) Kad je doznao da i Jamnijci namjeravaju 
jednako postupiti sa svojim sugrađanima Židovima, </ab>
               <ab n="9">
(9) navali noću 
na njih i zapali im pristanište s lađama, tako da se blijesak 
vatre vidio sve do Jeruzalema, udaljena dvije stotine i četrdeset 
stadija.


    </ab>
               <ab n="10">
(10) Kad su odande odmakli devet stadija, na pohodu protiv 
Timoteja, navališe na njih Arapi, njih najmanje pet tisuća pješaka 
i pet stotina konjanika. </ab>
               <ab n="11">
(11) Zametnu se žestoka bitka, u kojoj 
su Judini vojnici s pomoću Božjom pobijedili. Pobijeđeni nomadi 
zamoliše Judu za mir. Obećali su da će mu dati stoku i u drugome 
mu biti na korist. </ab>
               <ab n="12">
(12) Juda, držeći da će mu zaista moći u mnogome 
biti od pomoći, pristade na mir s njima; dadoše si desnice pa 
se povukoše pod šatore.
    </ab>
               <ab n="13">
(13) Potom navali na grad Kaspin, utvrđen nasipima i okružen 
bedemima, a naseljen pučanstvom najrazličitijih narodnosti. </ab>
               <ab n="14">
(14) Njegovi 
su se građani pouzdavali u čvrste zidove i zalihu hrane, pa su 
se drsko vladali prema Judinim ljudima, rugali im se, psovali,
 svašta nepristojno govorili. </ab>
               <ab n="15">
(15) Judini ljudi zazvaše velikog 
Gospodara svijeta, koji je bez zidodera i naprava u Jošuino vrijeme 
oborio Jerihon, i divlje nasrnuše na zid. </ab>
               <ab n="16">
(16) Zauzevši s Božjom 
voljom grad, izvršiše neopisiv pokolj, tako da se obližnje jezero,
 dva stadija široko, činilo kao da je puno krvi koja je u nj 
tekla.


    </ab>
               <ab n="17">
(17) Odmakavši odande sedam stotina i pedeset stadija, dođoše 
u Harak, k Židovima zvanim Tubijanci. </ab>
               <ab n="18">
(18) U tim krajevima nisu,
 doduše, zatekli Timoteja, jer je odande otišao neobavljena posla,
 ali je na jednom mjestu ostavio snažnu posadu. </ab>
               <ab n="19">
(19) Tada Makabejevi 
zapovjednici Dositej i Sosipater krenuše onamo i pobiše ljude 
koje je Timotej ostavio u tvrđavi, njih više od deset tisuća. 
</ab>
               <ab n="20">
(20) Nato je Makabej svoju vojsku rasporedio na kohorte i odredio 
im zapovjednike, pa navali na Timoteja, koji je oko sebe imao 
stotinu i dvadeset tisuća pješaka i dvije tisuće pet stotina 
konjanika. </ab>
               <ab n="21">
(21) Kad je Timotej doznao da dolazi Juda, najprije 
otposla ženu, djecu i opremu u mjesto zvano Karnion. To je mjesto 
bilo neosvojivo i teško pristupačno, jer su onamo vodili sami 
tijesni klanci.
    </ab>
               <ab n="22">
(22) Čim se pojavila prva Judina kohorta, neprijatelja spopade 
strava. Ulijevala im je strah pojava Onoga koji sve vidi. Udariše 
u bijeg na sve strane, tako da su se često međusobno ranjavali,
 probadali se vlastitim mačevima. </ab>
               <ab n="23">
(23) Juda ih je žestoko gonio 
i probadao te zlikovce: pobi ih do trideset tisuća. </ab>
               <ab n="24">
(24) Sam pak 
Timotej dopade u šake Dositejevim i Sosipatrovim ljudima. Tada 
ih uze vrlo prepredeno moliti da ga otpuste živa, jer da kod 
njega ima mnogo njihovih roditelja i braće te bi ih moglo zadesiti 
kakvo zlo. </ab>
               <ab n="25">
(25) Kad ih je napokon uvjerio svečanim obavezama da 
će te ljude vratiti žive i zdrave, pustiše ga - da spase svoju 
braću.
    </ab>
               <ab n="26">
(26) Juda krenu na Karnion i Atargatis i pobi dvadeset i pet 
tisuća ljudi.


    </ab>
               <ab n="27">
(27) Pošto je ove pobijedio i uništio, pošao je s vojskom 
i na utvrđeni grad Efron, u kojem bijaše Lizanija s četama najrazličitijih 
narodnosti. Kršni mladići poredani pred zidovima borili se snažno,
 a unutra bilo je mnogo bojnih naprava i zaliha bacača. </ab>
               <ab n="28">
(28) Ali 
zazvavši u pomoć Svemogućega koji svojom moći lomi neprijateljske 
snage, Židovi osvojiše grad i pobiše u njemu oko dvadeset i pet 
tisuća stanovnika. </ab>
               <ab n="29">
(29) Podigavši se odande, uputiše se protiv 
Scitopolisa, koji je od Jeruzalema udaljen šest stotina stadija. 
</ab>
               <ab n="30">
(30) Ali su ondje naseljeni Židovi posvjedočili da su stanovnici 
Scitopolisa s njima vrlo prijazni te su ih u teškim vremenima 
susretljivo primali. </ab>
               <ab n="31">
(31) Juda i njegovi zahvališe im, potičući 
ih da se i ubuduće pokažu blagonakloni prema njihovu narodu. 
Stigoše u Jeruzalem nešto prije Blagdana sedmica.


    </ab>
               <ab n="32">
(32) Poslije blagdana Pedesetnice udariše na idumejskog vojskovođu 
Gorgiju. </ab>
               <ab n="33">
(33) Taj je izišao sa tri tisuće pješaka i četiri stotine 
konjanika. </ab>
               <ab n="34">
(34) U boju pade izvjestan broj Židova. </ab>
               <ab n="35">
(35) Neki Dositej,
 konjanik iz redova Tubijanaca, čovjek hrabar, uhvati Gorgiju. 
Držeći ga za plašt, silom ga je vukao da prokletnika zarobi živa; 
ali na nj naletje neki trački konjanik i odsiječe mu ruku u ramenu. 
Gorgija pobježe u Marisu. </ab>
               <ab n="36">
(36) Kako su se Ezdrinovi ljudi od dugog 
vojevanja izmorili, Juda zamoli Gospodina da im u boju bude pomoćnik 
i vođa. </ab>
               <ab n="37">
(37) Potom jezikom otaca zaklikta što mu grlo dade i zapjeva 
hvalospjeve te nenadano napade Gorgijine ljude i natjera ih u 
bijeg.


    </ab>
               <ab n="38">
(38) Sabravši vojsku, Juda se uputi u grad Odolam. Kako je 
upravo osvanuo sedmi dan, ondje se prema običaju očistiše i proslaviše 
subotu. </ab>
               <ab n="39">
(39) Sutradan su došli Judini ljudi - jer je već bio posljednji 
čas - da pokupe tjelesa onih što su pali i da ih pokopaju uz 
njihove rođake u grobovima otaca. </ab>
               <ab n="40">
(40) Tu su pod odjećom svakoga 
mrtvaca našli predmete posvećene jamnijskim idolima, što Zakon 
Židovima zabranjuje. Tako je svima postalo jasno da je to uzrok 
njihove smrti. </ab>
               <ab n="41">
(41) Zato su svi stali blagoslivljati Gospodina,
 pravednog suca koji otkriva ono što je sakriveno. </ab>
               <ab n="42">
(42) Zatim 
se pomoliše da bi se počinjeni grijeh sasvim oprostio. Plemeniti 
Juda opomenu vojnike da se čuvaju čisti od grijeha, jer sad vide 
što je zbog grijeha zadesilo one koji su pali. </ab>
               <ab n="43">
(43) Nato je sabrao 
oko dvije tisuće srebrnih drahmi i poslao u Jeruzalem da se prinese 
žrtva okajnica za grijeh. Učinio je to vrlo lijepo i plemenito 
djelo jer je mislio na uskrsnuće. </ab>
               <ab n="44">
(44) Jer da nije vjerovao da 
će pali vojnici uskrsnuti, bilo bi suvišno i ludo moliti za mrtve. 
</ab>
               <ab n="45">
(45) K tome je imao pred ovima najljepšu nagradu koja čeka one 
koji usnu pobožno. Svakako, sveta i pobožna misao. Zato je za 
pokojne prinio žrtvu naknadnicu da im se oproste grijesi.



</ab>
            </div>
            <div n="13" type="chapter">
               <ab n="1">
(13.1) Godine sto četrdeset i devete dočuli su Judini ljudi da Antioh 
Eupator dolazi s mnoštvom vojske na Judeju </ab>
               <ab n="2">
(2) i da je s njime 
njegov skrbnik Lizija, upravitelj državnih poslova; i da svaki 
ima grčku vojsku od stotinu i deset tisuća pješaka, pet tisuća 
i tri stotine konjanika, dvadeset i dva slona i tri stotine bojnih 
kola, opremljenih srpovima.
    </ab>
               <ab n="3">
(3) Njima se pridružio i Menelaj, vrlo prepredeno potičući 
Antioha, ne zato što bi svojoj domovini želio sreću, nego u nadi 
da će se održati na vlasti. </ab>
               <ab n="4">
(4) Ali Kralj kraljeva raspiri Antiohov 
gnjev na zlikovca, jer je Lizija kralju obrazložio da je Menelaj 
krivac svemu zlu. Zato Antioh zapovjedi da ga odvedu u Bereju 
i ondje pogube prema mjesnom običaju. </ab>
               <ab n="5">
(5) U tom se mjestu nalazi 
kula visoka pedeset lakata, puna pepela, a na njoj je naprava 
koja se okreće naokolo i odasvud sunovraćuje u pepeo. </ab>
               <ab n="6">
(6) Tu se 
mora popeti krivac svetogrdne pljačke ili kakvih drugih velikih 
zločina da ga odande strmoglave u smrt. </ab>
               <ab n="7">
(7) Takva je smrtna kazna 
zadesila tog nevjernika Menelaja a da ga nisu ni pokopali. </ab>
               <ab n="8">
(8) I 
to s pravom; sagriješio je mnogo protiv žrtvenika, kojega je 
i oganj i pepeo svet, i zato ga je stigla smrt u pepelu.


    </ab>
               <ab n="9">
(9) U to se primicao kralj, premećući u glavi najokrutnije 
nakane kako bi Židovima napakostio još gore nego njegov otac. 
</ab>
               <ab n="10">
(10) Kad je Juda za to saznao, odredio je da narod danju i noću 
zazivlje Gospodina, da i sad kao nekoć pritekne u pomoć onima 
kojima prijeti pogibao da ih liše Zakona, domovine i svetog Hrama 
</ab>
               <ab n="11">
(11) te da ne dopusti da puk koji je malo odahnuo opet padne pod 
vlast bogohulnih naroda. </ab>
               <ab n="12">
(12) Kad su svi zajedno izvršili taj 
nalog, zaklinjući milosrdnog Gospodina suzama i postovima, prostrti 
ničice tri dana zaredom, Juda ih ohrabri i pozva da se spreme. 
</ab>
               <ab n="13">
(13) Potom je sa starješinama odlučio da ne čekaju, nego da iziđu 
i s Božjom pomoći riješe stvar prije nego kraljeva vojska upadne 
u Judeju i zauzme grad.
    </ab>
               <ab n="14">
(14) Prepustivši, dakle, pothvat Stvoritelju svijeta, potaknu 
svoje drugove da se za zakone, Hram, Grad, domovinu i ustanove 
junački bore na život i smrt, pa se utabori kod Modina. </ab>
               <ab n="15">
(15) Davši 
tada svojima bojni zov: "Božja je pobjeda!", noću s najboljim 
poizbor momcima napade kraljev šator; pobi u taboru oko dvije 
tisuće ljudi, a njegovi ljudi probodoše najvećega slona i njegova 
upravljača u kućici. </ab>
               <ab n="16">
(16) Ispuniše sav tabor stravom i metežom 
pa se pobjedonosno povukoše. </ab>
               <ab n="17">
(17) Kad je počela svitati zora, 
sve je bilo gotovo, jer je Gospod pomogao i štitio Judu.


    </ab>
               <ab n="18">
(18) Kad je kralj iskusio židovsku hrabrost, pokuša varkama 
napadati njihove položaje. </ab>
               <ab n="19">
(19) Približi se snažnoj židovskoj 
tvrđavi Betsur, ali je bio odbijen, svladan, pobijeđen.
    </ab>
               <ab n="20">
(20) Juda je opsjednutima slao što im je bilo potrebno. </ab>
               <ab n="21">
(21) Ali 
je neki Rodok iz židovske vojske neprijateljima odao tajne. Pronašli 
su ga, uhvatili i smaknuli. </ab>
               <ab n="22">
(22) Kralj je i drugi put poveo pregovore 
s onima u Betsuru, ponudio im mir, prihvatio uvjete pa se povukao; 
a zatim napade Judu i njegove ljude, ali bi poražen. </ab>
               <ab n="23">
(23) Kad 
je doznao da je Filip, koga je postavio za državnog upravitelja 
u Antiohiji, podigao bunu, usplahirio se pa stade opet pregovarati 
sa Židovima; prihvati njihove uvjete i zakletvom se na njih obveza. 
Poslije izmirenja prinese žrtvu, počasti Hram i nadari Sveto 
mjesto.
    </ab>
               <ab n="24">
(24) Dobro je primio Makabeja i postavio ga za namjesnika 
od Ptolemaide do zemlje Gerenijaca. </ab>
               <ab n="25">
(25) Ode u Ptolemaidu, ali 
se njezini građani nisu slagali s ugovorom; negodovali su zbog 
nekih stavaka i tražili da se ponište. </ab>
               <ab n="26">
(26) Tada se na besjedište 
pope Lizija. Branio je nagodbu kako je najbolje znao; uvjeri 
stanovnike, umiri ih i pridobi, a onda se vrati u Antiohiju.
    Tako se završio kraljev vojni pohod i uzmak.




</ab>
            </div>
            <div n="14" type="chapter">
               <ab n="1">
(14.1) Poslije tri godine saznali su Juda i njegovi ljudi da je Seleukov 
sin Demetrije s jakom vojskom i brodovljem doplovio u luku Tripolis,
 </ab>
               <ab n="2">
(2) zavladao zemljom i pogubio Antioha i njegova skrbnika Liziju. 
</ab>
               <ab n="3">
(3) Neki Alkim, koji je prije bio veliki svećenik a poslije se 
u vrijeme pobune svojevoljno okaljao, videći da se nikako ne 
može održati i da mu je posve onemogućen pristup k svetom žrtveniku,
 </ab>
               <ab n="4">
(4) pođe godine sto pedeset i prve kralju Demetriju i donese 
mu zlatnu krunu i palmu, i k tome maslinove grančice koje se 
običavaju prikazivati u Hramu. Inače tog dana nije učinio ništa 
više.
    </ab>
               <ab n="5">
(5) Ali kad ga je potom Demetrije pozvao u vijeće i upitao 
kakvo je raspoloženje i koje su nakane Židova, on iskoristi tu 
priliku za svoje lude namjere i odgovori: </ab>
               <ab n="6">
(6) "Židovi koji se 
zovu Hasideji, a kojima je na čelu Juda Makabej, vode neprestano 
ratove i dižu bune te ne daju da se kraljevstvo naužije blagostanja. 
</ab>
               <ab n="7">
(7) Zato sam ja, lišen pradjedovske časti, to jest velikog svećeništva,
 došao ovamo, </ab>
               <ab n="8">
(8) jer su mi na srcu u prvom redu kraljevska prava,
 a u drugom naši sugrađani, jer zbog nepromišljenosti spomenutih 
ljudi sav naš narod trpi nemalu štetu. </ab>
               <ab n="9">
(9) Kad sve to potanko 
saznaš, o kralju, po svojoj blagoj čovjekoljubivosti koju gojiš 
prema svima, udostoj se pobrinuti za dobro naše zemlje i našega 
naroda, kojemu prijeti pogibao sa svih strana. </ab>
               <ab n="10">
(10) Jer dok Juda 
živi, ne može država uživati mira."
    </ab>
               <ab n="11">
(11) Čim je to izgovorio, ostali kraljevi prijatelji, neprijateljski 
raspoloženi prema Judi, još većma uzeše podjarivati Demetrija. 
</ab>
               <ab n="12">
(12) On odmah dozva Nikanora, koji je zapovijedao odredom slonova,
 te ga imenova upraviteljem Judeje i posla ga </ab>
               <ab n="13">
(13) s nalogom da 
Judu pogubi a njegove ljude rastjera te da Alkima postavi za 
velikog svećenika veličanstvenog Svetišta. </ab>
               <ab n="14">
(14) Oni pogani koji 
bijahu pred Judom iz Judeje pobjegli pridružiše se hrpimice Nikanoru,
 jer su mislili da će se nezgode i nesreće Židova okrenuti u 
njihovu korist.


    </ab>
               <ab n="15">
(15) Kad su Židovi čuli za Nikanorov dolazak i za navalu pogana,
 posuli su se prašinom i stali se moliti Onome koji je dovijeka 
uspostavio svoj narod i koji se uvijek vidljivim znakovima zauzima 
za svoju Baštinu. </ab>
               <ab n="16">
(16) Na nalog svog zapovjednika odmah krenuše 
odande i sukobiše se s njima kod mjesta Desaua. </ab>
               <ab n="17">
(17) Judin brat 
Šimun uhvati se s Nikanorom, ali, iznenađen neočekivanim dolaskom 
protivničkih četa, pretrpje malen neuspjeh. </ab>
               <ab n="18">
(18) Ipak se Nikanor 
bojao da odluči krvlju, jer je čuo o junaštvu Jude i njegovih,
 o njihovoj neustrašivosti u bojevima za domovinu. </ab>
               <ab n="19">
(19) Zato je 
poslao Posidonija, Teodota i Natatiju da Židovima predlože i 
prihvate mirovne ponude.
    </ab>
               <ab n="20">
(20) Ispitavši dublje te prijedloge, zapovjednik ih priopći 
svojim vojnicima; pokazalo se da su jednodušni i da pristaju 
na nagodbu. </ab>
               <ab n="21">
(21) Uglavili su dan kada će se zapovjednici sastati 
na istom mjestu. Tada su sa svake strane došla po jedna bojna 
kola te su postavili počasne stolice. </ab>
               <ab n="22">
(22) Juda je na prikladnim 
mjestima razmjestio naoružane ljude spremne ako bi neprijatelji 
iznenada što vjerolomno pokušali. Lijepo su se sporazumjeli. 
</ab>
               <ab n="23">
(23) Nikanor se zadržao u Jeruzalemu, ne čineći ništa nepravedno. 
Štoviše, otpustio je ljude koji se bijahu okupili oko njega. 
</ab>
               <ab n="24">
(24) Judu je neprestano imao uza se, jer je u srcu osjećao sklonost 
prema tom čovjeku. </ab>
               <ab n="25">
(25) Nagovorio ga da se oženi i da ima djecu. 
Juda se oženio, živio u blagostanju i nauživao se života.



    </ab>
               <ab n="26">
(26) Kad je Alkim vidio njihovu međusobnu sklonost i shvatio 
da su sklopili ugovor, otišao je Demetriju i rekao mu da Nikanor 
ima izdajničke namjere, jer je Judu, protivnika njegova kraljevstva,
 imenovao nasljednikom. </ab>
               <ab n="27">
(27) Nato se kralj razgnjevi: razjaren 
klevetama tog nitkova, napisa Nikanoru pismo i poruči mu da zbog 
nagodbe veoma negoduje; i zapovjedi mu da mu odmah u Antiohiju 
pošalje Makabeja okovana.
    </ab>
               <ab n="28">
(28) Kad je to stiglo Nikanoru, zbunio se, jer mu bijaše teško 
da pogazi nagodbu s čovjekom koji nije ništa kriv. </ab>
               <ab n="29">
(29) Ali kako 
nije bilo moguće usprotiviti se kralju, vrebao je prigodu da 
taj nalog izvrši lukavštinom. </ab>
               <ab n="30">
(30) Makabej je ipak zamijetio da 
se Nikanor hladnije vlada prema njemu i da ga susreće grublje 
nego što je običavao te nasluti da ta hladnoća nije dobar znak. 
Zato skupi oko sebe mnogo svojih pristalica i stade izbjegavati 
Nikanora. </ab>
               <ab n="31">
(31) A ovaj, videći kako ga je čovjek vješto nadmudrio,
 pođe u uzvišeni i sveti Hram upravo kad su svećenici prinosili 
obredne žrtve i zapovjedi da mu predaju tog čovjeka. </ab>
               <ab n="32">
(32) Kako 
su mu oni pod zakletvom izjavljivali da ne znaju gdje je čovjek 
koga traži, </ab>
               <ab n="33">
(33) on podiže desnicu prema Hramu i zakle se ovako: 
"Ako mi ne predate Judu svezana lancima, sravnit ću to Božje 
svetište sa zemljom, raskopat ću žrtvenik te ću na istome mjestu 
podići divan hram Dionizu." </ab>
               <ab n="34">
(34) Rekavši to, ode. Tada svećenici 
podigoše ruke prema nebu i zazvaše Onoga koji je uvijek branio 
naš narod: </ab>
               <ab n="35">
(35) "O ti Gospodaru komu ništa ne treba, tebi se svidjelo 
da se Hram u kojem prebivaš nalazi među nama. </ab>
               <ab n="36">
(36) Zato sad, sveti 
Gospodaru svake svetosti, sačuvaj dovijeka neoskvrnjen ovaj Dom 
koji je nedavno očišćen."


    </ab>
               <ab n="37">
(37) Uto Nikanoru optužiše Razisa, jednog od jeruzalemskih 
starješina, čovjeka koji je ljubio svoje sugrađane i bio na vrlo 
dobru glasu, pa su ga zbog njegove dobrote nazivali ocem Židova. 
</ab>
               <ab n="38">
(38) On je već u prvim vremenima pobune bio okrivljen zbog židovstva 
te se tijelom i dušom najpostojanije izložio za židovstvo. </ab>
               <ab n="39">
(39) Stoga 
je Nikanor, da pokaže svoju otvorenu nesklonost prema Židovima,
 poslao preko pet stotina vojnika da ga uhvate, </ab>
               <ab n="40">
(40) jer nije 
sumnjao da će nestanak tog čovjeka za Židove značiti težak udarac. 
</ab>
               <ab n="41">
(41) Kad je, dakle, rulja već gotovo osvojila kulu i jurišala 
na ulazna vrata, kad je već bio izdan nalog da se podmetne vatra 
i vrata zapale, Razis se, opkoljen odasvud, baci na vlastiti 
mač. </ab>
               <ab n="42">
(42) Radije je htio časno poginuti nego dopasti u bezbožničke 
ruke da podnosi uvrede nedostojne njegove plemenitosti. </ab>
               <ab n="43">
(43) Ali 
kako se u bojnoj žurbi nije smrtno pogodio, a rulja na vrata 
prodirala unutra, odvažno otrča na zid te se junački strmoglavi 
na rulju. </ab>
               <ab n="44">
(44) Kako su se svi odmah razmakli, pade usred praznine. 
</ab>
               <ab n="45">
(45) Još dišući, ponesen gnjevom, ustade sav obliven krvlju i 
unatoč teškim ranama potrča kroz rulju te stade na strmu pećinu. 
</ab>
               <ab n="46">
(46) Već posve bez krvi, istrže sebi utrobu uhvativši je objema 
rukama te je baci na rulju, moleći Gospodara života i duha da 
mu je jednom opet vrati. Tako je preminuo.


</ab>
            </div>
            <div n="15" type="chapter">
               <ab n="1">
(15.1) Kad je Nikanor doznao da se Juda i njegovi nalaze u području 
Samarije, odlučio je da ih bez ikakve opasnosti napadne na dan 
počinka. </ab>
               <ab n="2">
(2) Židovi koji su ga prisilno slijedili opomenuše ga: 
"Nemoj ih tako divljački i barbarski zatirati, nego poštuj dan 
što ga je Onaj koji bdi nad svime napose posvetio." </ab>
               <ab n="3">
(3) Tada ih 
taj trostruki zlikovac upita postoji li na nebu vladalac koji 
je zapovjedio da se svetkuje dan subotnji. </ab>
               <ab n="4">
(4) Kad su mu oni izjavili: 
"Postoji živi Gospod, Vladalac na nebu, koji zapovjedi da se 
svetkuje sedmi dan", </ab>
               <ab n="5">
(5) on odgovori: "A ja sam vladalac na zemlji 
i ja zapovijedam da se pograbi oružje i da se izvrše kraljevski 
poslovi."
    Ipak mu nije uspjelo da izvrši svoju zločinačku odluku.


    </ab>
               <ab n="6">
(6) Dok se Nikanor u krajnjoj razmetljivosti nadimao te odlučio 
da plijenom, otetim Judi i njegovima, podigne zajednički spomenik,
 </ab>
               <ab n="7">
(7) Makabej se opet postojano i nepokolebljivo uzdao da će mu 
Gospodin priteći u pomoć. </ab>
               <ab n="8">
(8) Hrabrio je svoje ljude neka se ne 
plaše navale pogana, nego neka se sjete pomoći što su je od Neba 
već primili i nadaju se da će im i sada Svemogući udijeliti pobjedu. 
</ab>
               <ab n="9">
(9) Osokolivši ih riječima Zakona i Proroka, podsjetivši ih na 
bojeve što su ih već b§ili, učvrsti ih u hrabrosti. </ab>
               <ab n="10">
(10) Kad im 
je tako osmjelio srca, još ih upozori kako pogani okreću vjerom 
i krše zakletvu.
    </ab>
               <ab n="11">
(11) Pošto je tako svakoga od njih naoružao manje pouzdanjem 
u štitove i koplja a više smjelošću i pobudnim riječima, ispriča 
im vjerodostojan san, viđenje, a oni mu se svi obradovaše. </ab>
               <ab n="12">
(12) Evo 
što je vidio: bivši veliki svećenik Onija, čovjek dobar i čestit,
 skroman u ophođenju, blage ćudi, otmjen u govoru, od djetinjstva 
vičan svakoj kreposti, podigao ruke i molio za svu židovsku zajednicu. 
</ab>
               <ab n="13">
(13) Zatim se Judi ukazao i čovjek vremešan i častan, čudesna 
i veličanstvena dostojanstva. </ab>
               <ab n="14">
(14) Tada Onija progovori: "Ovo 
je ljubitelj svoje braće koji se mnogo moli za narod i za sav 
Sveti grad - Božji prorok Jeremija." </ab>
               <ab n="15">
(15) Nato Jeremija pruži 
desnicu i Judi preda zlatan mač. Predajući mu ga, reče: </ab>
               <ab n="16">
(16) "Prihvati 
ovaj sveti mač: Božji je dar, njime ćeš slomiti neprijatelje!"


    </ab>
               <ab n="17">
(17) Obodreni tim lijepim Judinim riječima, što su mogle nadahnuti 
junaštvom i mlada srca ispuniti muževnošću, Židovi odlučiše da 
se i ne utabore, nego da odmah navale i junački, u borbi prsa 
o prsa, sve riješe, budući da su Grad i svetinje i Hram bili 
u opasnosti. </ab>
               <ab n="18">
(18) Nisu se toliko zabrinjavali za žene, djecu, 
braću i rođake, koliko ih je morio najveći i prvi strah - strah 
za posvećeni Hram.
    </ab>
               <ab n="19">
(19) Ali je i one koji su ostali u gradu obuzimala velika 
tjeskoba: bili su u strahu zbog bitke na otvorenom polju. </ab>
               <ab n="20">
(20) Svi 
su iščekivali ishod bitke: neprijatelj se već bio sabrao i svrstao 
za boj, slonove su doveli na prikladna mjesta, a konjanike razmjestili 
na krilima.
    </ab>
               <ab n="21">
(21) Makabej vidje to veliko mnoštvo, raznovrsnu opremu i 
strašnu pojavu slonova. Podiže ruke k nebu i zazva čudotvorca 
Gospodina, jer je znao da on pobjede ne dijeli prema oružju nego 
prema tomu koga smatra dostojnim. </ab>
               <ab n="22">
(22) Zazvao je ovako: "Ti si,
 o Gospodaru, za judejskog kralja Ezekije poslao svog anđela,
 koji pobi sto osamdeset i pet tisuća Sanheribovih ljudi. </ab>
               <ab n="23">
(23) Zato,
 o nebeski Vladaru, pošalji i sad ispred nas dobra anđela da 
sije strah i trepet! </ab>
               <ab n="24">
(24) Jakom mišicom svojom udari one koji,
 huleći, izađoše da napadnu tvoj sveti narod!" Tako je završio 
molitvu.


    </ab>
               <ab n="25">
(25) Dok su se Nikanorove čete primicale uz jeku truba i bojne 
pjesme, </ab>
               <ab n="26">
(26) Judini se ljudi sukobiše s neprijateljem uz vapaje 
i molitve. </ab>
               <ab n="27">
(27) Boreći se rukama a moleći se srcima Bogu, oborili 
su ne manje od trideset i pet tisuća ljudi, obradovani očevidnom 
Božjom pomoći. </ab>
               <ab n="28">
(28) Kad su se poslije boja veselo vraćali, opaziše 
Nikanora gdje leži u bojnoj opremi. </ab>
               <ab n="29">
(29) Podiže se vika i nasta 
metež, a oni uzeše slaviti Svemogućega jezikom svojih otaca. 
</ab>
               <ab n="30">
(30) Nato Juda, koji se tijelom i dušom bacio u prve redove za 
svoje sugrađane i koji je prema svojim sunarodnjacima gajio mladenačku 
blagonaklonost, zapovjedi da Nikanoru odsijeku glavu i ruku u 
ramenu i odnesu ih u Jeruzalem. </ab>
               <ab n="31">
(31) I sam je onamo pošao, sazvao 
svoje sunarodnjake i svećenike te stao pred žrtvenik. Tada posla 
po one u Tvrđi: </ab>
               <ab n="32">
(32) pokaza im glavu zločinačkog Nikanora i ruku 
koju taj hulitelj bijaše drzovito podigao protiv svetog Doma 
Svevladara. </ab>
               <ab n="33">
(33) Odrezavši jezik bezbožnog Nikanora, naredi da 
se komad po komad dade pticama i da se pred Hramom objesi njegova 
luđačka ruka. </ab>
               <ab n="34">
(34) Svi su tada, upravivši oči nebu, blagoslivljali 
Gospoda koji se očitovao: "Blagoslovljen bio Onaj koji je svoje 
Prebivalište sačuvao neoskvrnjeno!"
    </ab>
               <ab n="35">
(35) Juda objesi Nikanorovu glavu na Tvrđu, da svima bude 
na vidiku kao očevidan znak pomoći Gospodnje. </ab>
               <ab n="36">
(36) Svi jednodušno 
zaključiše da se taj dan nipošto ne zaboravi, nego da se slavi 
trinaestog dana dvanaestog mjeseca, koji se aramejskim jezikom 
zove Adar, uoči dana Mordokajeva.


    </ab>
               <ab n="37">
(37) Budući da je s Nikanorom dokončano te su Hebreji od tog 
vremena zavladali gradom, ja ću ovim završiti svoju povijest. 
</ab>
               <ab n="38">
(38) Ako sam je dobro i vješto sastavio, ispunila mi se želja. 
Ako li slabo i osrednje, učinio sam što sam mogao. </ab>
               <ab n="39">
(39) Jer kao 
što je štetno piti samo vino ili samu vodu, dok je vino pomiješano 
s vodom tečnije i ugodnije, tako se i pravilno raspoređen prikaz 
sviđa ušima onih koji knjigu slušaju. Time završavam.
</ab>
            </div>
         </div>
      </body>
   </text>
</TEI>
